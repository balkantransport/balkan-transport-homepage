---
title: "VDL: 36 VDL Citea e-autobusa nove generacije za Bordo"
date: 2021-12-03T00:00:00+06:00
draft: false
# page title background image
bg_image: "images/backgrounds/blog/vdl-logo-background.jpg"
# meta description
description : "Prvi *VDL Bus & Coach* projekat e-mobilnosti u Francuskoj biće pokrenut prvog kvartala 2024. godine. Bordou, gradu u Francuskoj sa 800.000 stanovnika koji se rapidno širi, VDL će isoručiti 36 autobusa Citea nove generacije operateru Bus Rapid Transit (BRT) kojem je u fokusu međugradski saobraćaj."
# post thumbnail
image: "images/blog/36-vdl-citea-zglobnih-autobusa-za-Bordo/img1.jpg"
# post author
author: "Luka Kalinić"
# taxonomy
categories: ["Autobusi"]
tags: ["vdl", "gradski prevoz"]
withVideo: "false"
pageUrl: "blog/36-vdl-citea-zglobnih-autobusa-za-Bordo"
# type
type: "post"
---

Zglobni autobusi tipa Citea LF-181 su u potpunosti zasnovani na električnom pogonskom sistemu i imaju karakteristike koje postavljaju nove trendove.

*"Izuzetno smo ponosni što je VDL, nakon dugog i temeljnog procesa selekcije, izabran od strane jedne od najvažnijih metropola u Francuskoj da realizuje tako zahtevnu autobusku liniju"*, kaže Marcel Jacobs, komercijalni direktor *VDL Bus & Coach* kompanije. *"Odličan rezultat za našu prodajnu organizaciju *VDL Bus & Coach* u Francuskoj, gde nameravamo da preduzmemo još važnije korake u oblasti javnog prevoza u bliskoj budućnosti. Ovo je pravo priznanje naših kvaliteta kao evropskog lidera u e-mobilnosti. Principi novog koncepta autobusa Citea, koji nudi rešenja bez ikakvih kompromisa, neprimetno se uklapaju sa održivim ambicijama metropole Bordoa."*

#### Ekspres autobuska linija *Bordeaux Gare Saint-Jean - Saint-Aubin de Médoc*

U Bordou su već počeli radovi na implementaciji autobuske linije na kojoj će od 2024. godine saobraćati nova generacija Citea autobusa. To je potpuno nova operacija koja zamenjuje dve postojeće redovne autobuske linije. Bordo ima za cilj da obezbedi pouzdanu i kvalitetnu uslugu javnog prevoza za gradske putnike od naselja *Saint-Aubin de Médoc* do centralne železničke stanice *Saint-Jean* u istorijskom centru grada. Predviđene su namenske autobuske trake sa prioritetom semafora duž trase duge 21 kilometar.

![VDL Cieta New Generation](/images/blog/36-vdl-citea-zglobnih-autobusa-za-Bordo/img2.jpg "VDL Cieta New Generation")

#### Bordeaux Métropole

Metropola Bordo ima 800.000 stanovnika raspoređenih u 28 opština, što je čini jednom od najvećih metropola u Francuskoj. Mreža TBM (*Transports Bordeaux Métropole*) obuhvata 4 tramvajske i 78 autobuskih linija na kojima saobraća više od 400 vozila, prelazeći skoro 30 miliona kilometara godišnje.

#### Improved range

Pored autobuske flote, *VDL Bus & Coach* takođe će obezbediti i kompletnu infrastrukturu za punjenje i odgovorna je za kompletan sistem održavanja voznog parka. Početak rada nove generacije Citea autobusa planiran je za prvi kvartal 2024. godine. Električni autobusi imaju bateriju od 552 kWh i izuzetno su pogodni za gradski prevoz. Domet nove generacije Citea autobusa je znatno poboljšan: LF-181 može da dostigne domet do 600 kilometara, u zavisnosti od izabrane konfiguracije.

#### Nova generacija Citea-e

Sa svojim 25-godišnjim iskustvom u električnom transportu, *VDL Bus & Coach* je vrhunski igrač u e-mobilnosti u Evropi. Od otkrivanja prvog *SLF-120 Electric Citea* autobusa u Ženevi na sajmu *UITP Mobility & City Transport* 2013. godine, *VDL Bus & Coach* je pojačao fokus na električnu mobilnost.

U 2021. *VDL Bus & Coach* je predstavio novu generaciju električnih Citea autobusa, predstavnika VDL vizije: koncept autobusa zasnovan na električnom pogonu, fokusiranog na budućnost i nultu emisiju gasova. *VDL Bus & Coach* je uveo karakteristike kao što je inovativna kompozitna konstrukcija bočnog zida koja je 15% lakša od konvencionalnog bočnog zida i integrisana baterija na nivou poda kao standard.

Do 2021. godine, *VDL Bus & Coach* je postavio svoje ime kao vodeći partner u tranziciji na putu ka javnom prevozu sa nultom emisijom. Sa više od 900 autobusa isporučenih u 11 zemalja između 2015. i 2021. godine, *VDL Bus & Coach* ima 20% tržišnog udela u Evropi. Prekretnica od 100 miliona kilometara pređenih električnim vozilima, dostignuta u februaru ove godine, predstavlja uštedu više od 14,7 miliona kilograma emisije CO2.

**Izvor: [www.vdlbuscoach.com](https://www.vdlbuscoach.com/en/news/archive/with-36-articulated-vehicles-of-the-new-generation-citeas-vdl-bus-coach-enters-public-transport-in-bordeaux-from-2024/)**