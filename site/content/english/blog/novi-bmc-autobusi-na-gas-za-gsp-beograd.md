---
title: "GSP Beograd bogatiji za 100 novih autobusa na gas"
date: 2022-11-23T00:00:00+06:00
draft: false
# page title background image
bg_image: "images/backgrounds/blog/gsp-background-2.jpg"
# meta description
description : "Sto novih zglobnih autobusa s pogonom na komprimovani prirodni gas (CNG) BMC Procity 18 CNG pušteno je u saobraćaj u Beogradu."
# post thumbnail
image: "images/blog/novi-bmc-autobusi-na-gas-za-gsp-beograd/img1.jpg"
# post author
author: "Luka Kalinić"
# taxonomy
categories: ["Prevoznici", "Autobusi"]
tags: ["GSP", "Beograd", "BMC"]
withVideo: "true"
videoUrl: "https://www.youtube.com/embed/wPyC4P4ywZM"
pageUrl: "blog/novi-bmc-autobusi-na-gas-za-gsp-beograd"
# type
type: "post"
---

Sto novih zglobnih autobusa s pogonom na komprimovani prirodni gas (CNG) **BMC Procity 18 CNG** pušteno je u saobraćaj u Beogradu. Gradonačelnik Beograda Aleksandar Šapić je na predstavljanju novih vozila u novobeogradskom pogonu GSP precizirao da će se autobusi naći na najfrekventnijim i najopterećenijim linijama – 17, 23, 31, 65, 88.

*“Zahvaljujući novim autobusima, najstarija vozila će biti povučena iz saobraćaja i tako će prosečna starost voznog parka biti sedam i po godina, što je u granicama evropskih standarda. Novi autobusi znatno će unaprediti kvalitet našeg javnog prevoza, a važno je i da nastavimo da obnavljamo vozni park, što svakako iziskuje znatna sredstva. Ovih sto vozila koštalo je oko 35 miliona evra”*, rekao je Šapić, saopšteno je iz Beoinfa.

![Mercedes Benz Intouro Arriva Slovenia](/images/blog/novi-bmc-autobusi-na-gas-za-gsp-beograd/img2.jpg "Mercedes Benz Intouro Arriva Slovenia")

Gradonačelnik je ocenio da je ovo važan dan za Beograđane, jer su vozila ekološka i svakako će uticati na smanjenje zagađenja u gradu. Ovim pitanjem se trenutno intenzivno bave svi nadležni, naveo je Šapić, precizirajući da su najveći razlog periodičnog većeg zagađenja individualna ložišta, kojih prema procenama ima između 150 i 200 hiljada u Beogradu. *“Gasifikacija, daljinski i alternativni načini grejanja, ali i dalja nabavka ekoloških vozila za sistem javnog prevoza svakako će dati pozitivne rezultate kao mere za smanjenje zagađenja u gradu”*, istakao je Šapić.

![Mercedes Benz Intouro Arriva Slovenia](/images/blog/novi-bmc-autobusi-na-gas-za-gsp-beograd/img6.jpg "Mercedes Benz Intouro Arriva Slovenia")

U saopštenju se navodi da su nova vozila na gas niskopodna i zglobna, s maksimalnim kapacitetom putničkog prostora od 150, odnosno 38 sedišta i 112 mesta za stajanje, uz prostor za kolica za bebe i invalidska kolica. Opremljena su sistemom za detekciju požara u motornom delu, imaju rampu za olakšan ulazak osoba sa invaliditetom, osvetljena su LED svetlima, a greanje je, osim radijatora, pojačano kaloriferima i krovnim grejanjem. Autobusi su opremljeni savremenim rashladnim sistemima, kao i nadzornim kamerama, sistemom za brojanje putnika i wi-fi internetom.

![Mercedes Benz Intouro Arriva Slovenia](/images/blog/novi-bmc-autobusi-na-gas-za-gsp-beograd/img3.jpg "Mercedes Benz Intouro Arriva Slovenia")

![Mercedes Benz Intouro Arriva Slovenia](/images/blog/novi-bmc-autobusi-na-gas-za-gsp-beograd/img4.jpg "Mercedes Benz Intouro Arriva Slovenia")

![Mercedes Benz Intouro Arriva Slovenia](/images/blog/novi-bmc-autobusi-na-gas-za-gsp-beograd/img5.jpg "Mercedes Benz Intouro Arriva Slovenia")

Gradonačelnik je naglasio i to da će se vozila puniti kao i sva ostala vozila ovakvog tipa na gasnim stanicama *Kriogasa*, a da će izgradnja javno-privatne gasne stanice u pogonu GSP, koja je predviđena za kraj marta, mnogo značiti za sva buduća vozila s gasnim pogonom.

**Video: [video.24sedam.rs](https://video.24sedam.rs/)**

### Video
