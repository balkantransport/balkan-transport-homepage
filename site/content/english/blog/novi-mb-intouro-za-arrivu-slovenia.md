---
title: "Novih 65 Mercedesa Intouro za Arriva Slovenija"
date: 2022-11-20T00:00:00+06:00
draft: false
# page title background image
bg_image: "images/backgrounds/blog/mercedes-intouro-arriva-slovenia-background.jpg"
# meta description
description : "Arriva Slovenia postala je ponosni vlasnik 65 Mercedes-Benz Intouro autobusa nove generacije. Najveća investicija u međugradske autobuse u Sloveniji predstavlja kupovina ukupno 65 autobusa marke Mercedes Benz Intouro."
# post thumbnail
image: "images/blog/novi-mb-intouro-za-arrivu-slovenia/img1.jpg"
# post author
author: "Dušan Beraja"
# taxonomy
categories: ["Prevoznici", "Autobusi"]
tags: ["Arriva", "Slovenija", "Mercedes Benz"]
withVideo: "false"
pageUrl: "blog/novi-mb-intouro-za-arrivu-slovenia"
# type
type: "post"
---

Prvih 45 autobusa su već isporučeni prevozniku **Arriva Slovenia** tokom oktobra, dok će preostalih 20 autobusa biti isporučeni tokom naredne godine.

Veliki broj sedišta, sa dovoljnim razmakom između svakog sedišta, dovoljno prostora za prtljag, kao I dodatna oprema koja pomaže ekonomičnosti i bezbednosti tokom vožnje nešto su čime se ponose u Mercedesu. Osim toga, ovi visokopodni međugradski autobusi pružaju komfor svakom putniku.

![Mercedes Benz Intouro Arriva Slovenia](/images/blog/novi-mb-intouro-za-arrivu-slovenia/img2.jpg "Mercedes Benz Intouro Arriva Slovenia")

U ovom kontigentu vozila stiglo je 35 autobusa Mercedes-Benz Intouro sa dužinom od 12m, kao i 10 autobusa Mercedes-Benz Intouro K, sa dužinom od 10.75m koji su namenjeni za uslove vožnje gde je “provlačenje” 12m autobusa nije moguće.

![Mercedes Benz Intouro Arriva Slovenia](/images/blog/novi-mb-intouro-za-arrivu-slovenia/img3.jpg "Mercedes Benz Intouro Arriva Slovenia")

Osim, 1.25m kraće šasije, manje međuosovinsko rastojaje omogućava da vozilo koristi manje prostora za skretanje, što je za neke linije koje obavlja Arriva Slovenija više nego neophodno.

Autobusi će između ostalih povezivati Ljubljanu, Maribor, Kranj, Koper, Novo Mesto, Jesenice...

Mercedes autobusi dolaze sa plavo-žutom kombinacijom sedišta, sa plavim naslonom za glavu, sedišta imaju mogućnost podešavanja naslona, sklopivo odmorište za ruku na sedištima, drveni pod, žute zavese na prozoru, za koje je važno napomenuti da se radi o duplim bočnim staklima, koji u kombinaciji sa velikim klima uređajem na krovu omogućavaju optimalnu temperaturu u autobusu tokom cele godine. 

Sa aspekta vozača, benefiti su atraktivan i ergonomski dizajniran vozački prostor na nivou turističkog autobusa, uz kameru i zvučni signal upozorenja pri kretanju unazad. Odlična kombinacija snage i ekonomičnosti, a istovremeno sa maksimalnom brigom o životnoj sredini i ekologiji je bazirana na Mercdes-Benz OM936 dizel motoru, sa 6 cilindara, 7.7l motor sa 260kw (354 konjske snage). Ovaj motor uparen je sa automatskim osmostepenim menjačem, Mercedes Benz GO 250-8 PowerShift.

![Mercedes Benz Intouro Arriva Slovenia](/images/blog/novi-mb-intouro-za-arrivu-slovenia/img4.jpg "Mercedes Benz Intouro Arriva Slovenia")

Ova investicija u vozni park, prema predviđanjima trebalo bi da uštedi oko 60.000l goriva i da emituje 160 tona manje co2 čestica, time Arriva kao kompanija jasno pokazuje brigu za životnu sredinu. U Sloveniji, Arriva radi 10 godina i ima 950 zaposlenih, kao i flout od 550 vozila. Dve trećine vozila u voznom parku čine upravo vozila marke Mercedes Benz. Autobusi ove kompanije prelaze preko 30 miliona kilometara godišnje, a vozila su raspoređena u 8 poslovnih jedinica širom Slovenije.

![Mercedes Benz Intouro Arriva Slovenia](/images/blog/novi-mb-intouro-za-arrivu-slovenia/img5.jpg "Mercedes Benz Intouro Arriva Slovenia")

**Izvor: [mercedes-benz-bus.com](https://www.mercedes-benz-bus.com/), [arriva.si](https://arriva.si/)**