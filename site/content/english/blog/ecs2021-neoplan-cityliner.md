---
title: "Euro Coach Test 2021: Neoplan Cityliner"
date: 2021-09-25T18:50:00+06:00
draft: false
# page title background image
bg_image: "images/backgrounds/blog/ech2021-neoplan-background.jpg"
# meta description
description : "Predstavnik Neoplana je sada već legendarni model *Cityliner*, radi se o troosovinskom autobusu, koji je na testu došao u *Platinum* izvedbi, u čast 50 godina od nastanka prvog modela Citylinera iz fabrike Neoplan."
# post thumbnail
image: "images/blog/ecs2021-neoplan-cityliner/img1.jpg"
# post author
author: "Igor Nikolić"
# taxonomy
categories: ["Autobusi"]
tags: ["neoplan", "euro coach test 2021"]
# type
type: "post"
---
 
Predstavnik Neoplana je sada već "legendarni" model *Cityliner*, radi se o troosovinskom autobusu, koji je na testu došao u Platinum izvedbi, u čast 50 godina od nastanka prvog modela Citylinera iz fabrike Neoplan. Prvi Cityliner pojavio se sada već davne 1971. i tada, kao i danas, dizajnom je ispred svog vremena. Futuristički dizajn i visok kvalitet, omogućili su mu dobru poziciju na tržištu. **Platinum verzija** prvobitno je zamišljena kao limitirana verzija. Prvi put se pojavila za 50 godina postojanja Neoplana, no ovog puta za 50 godina proizvodnje modela *Cityliner*, Neoplan se odlučio za platinum verziju bez ograničenog broja vozila i to u sve tri dužine. Neoplan Cityliner od 12m, Neoplan Cityliner C 13m, Neoplan Cityliner L 14 m.

![Neoplan Cityliner Platinum](/images/blog/ecs2021-neoplan-cityliner/img2.jpg "Neoplan Cityliner Platinum")

![Neoplan Cityliner Logo](/images/blog/ecs2021-neoplan-cityliner/img3.jpg "Neoplan Cityliner Logo")

Na oplati se detalji koji ističu boje platine, hromirani detalji, koji daju futuristički izgled i sjajni vizuelni doživljaj. Kombinacija platine, hromiranih detalja, sa crnim detaljima, vizuelno izgleda upečatljivo, u kombinaciji sa led farovima, daje impozatan utisak kada vozilo prilazi. Enterijer takođe odiše luksuzom i sjajnim kombinacijama materijala i boja. Ipak, ono što je najveći utisak kod *Citylinera*, predstavlja prednji vetrobran, koji omogućava putnicima panoramski pregled svakog sekunda vožnje, velike staklene površine omogućavaju putnicima da vide svaki detalj tokom vožnje.

![Neoplan Cityliner](/images/blog/ecs2021-neoplan-cityliner/img4.jpg "Neoplan Cityliner")

Autobus je opremljen OptiView sistemom retrovizora, digitalni displeji su implementirani unutar samog vozila, te omogućavaju vozaču uz pomoć kamera pregled situacije oko vozila u realnom vremenu. Kamere se uklapaju u potpunosti u dizajn I samo karoseriju vozila, osim pregleda retrovizora u realnom vremenu, ekrani imaju opciju pregleda 360° oko vozila u realnom vremenu.

![Neoplan Cityliner kamere](/images/blog/ecs2021-neoplan-cityliner/img5.jpg "Neoplan Cityliner kamere")

Model na testu, dugačak je nepunih 13m, visine 3.7m i standardne širine 2.55m. Radi se o troosovinskom autobusu opremljenim Manovim euro 6 motorom, MAN D2676 LOH, sa 346 kW (odnosno 470 konjskih snaga), koji je na ovom modelu, zanimljivo, uparen sa ZF automatskim šestobrzinskim menjačem, koji je dostupan samo u kombinaciji sa motorom od 346kW (470ks). Manov motor i ZF menjač su odlično ukombinovani, na 90km/h autobus je na 1000 obrtaja, bez obzira na "mali" broj brzina (u odnosu na pređašnje dvanaestobrzinske automatske menjače), ne oseti se nikakva razlika ni u performansama ni u odsustvu reakcije na pritisak papučice gasa. Dakle, ZF automatski menjač, omogućiće takođe maksimalno uživanje i optimalnu potrošnju uz sjajne performanse. Naravno, dostupne su i ručna komanda retardera, kao i nožna na papučici kočnice.

![Neoplan Cityliner svetla](/images/blog/ecs2021-neoplan-cityliner/img6.jpg "Neoplan Cityliner svetla")

![Neoplan Cityliner kokpit](/images/blog/ecs2021-neoplan-cityliner/img7.jpg "Neoplan Cityliner kokpit")

Sedišta kojim je opremljen autobus kreirana su pre oko 2 godine, moguće ih je prilagoditi željama kupca, na svakom sedištu nalazi se usb port, kao i utičnice od 220v, a svako sedište ima prilagodljiv naslon za glavu putnika. Ovaj model opremljen je sa 42 sedišta, velikom kuhinjom sa mikrotalasnom pećnicom, aparatom za espreso kafu, velikim frižiderom.

![Neoplan Cityliner eksterijer 1](/images/blog/ecs2021-neoplan-cityliner/img8.jpg "Neoplan Cityliner eksterijer 1")

![Neoplan Cityliner eksterijer 2](/images/blog/ecs2021-neoplan-cityliner/img9.jpg "Neoplan Cityliner eksterijer 2")

![Neoplan Cityliner eksterijer 3](/images/blog/ecs2021-neoplan-cityliner/img10.jpg "Neoplan Cityliner eksterijer 3")

**Izvor: [www.bussmagasinet.no](https://bussmagasinet.no/)**