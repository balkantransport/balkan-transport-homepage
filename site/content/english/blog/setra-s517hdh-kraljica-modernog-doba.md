---
title: "Setra S517HDH - kraljica modernog doba"
date: 2021-10-25T00:00:00+06:00
draft: false
# page title background image
bg_image: "images/backgrounds/blog/s517hdh-background.jpg"
# meta description
description : "Setra S517HDH je predstavljena u jesen 2013. godine, ovaj autobus je predstavljen kao deo TopClass ponude nemačke Setre"
# post thumbnail
image: "images/blog/setra-s517hdh-kraljica-modernog-doba/img1.jpg"
# post author
author: "Dušan Beraja"
# taxonomy
categories: ["Autobusi"]
tags: ["setra", "Turistički autobusi"]
withVideo: "false"
pageUrl: "blog/setra-s517hdh-kraljica-modernog-doba"
# type
type: "post"
---

Prethodnih mesec dana u organizaciji našeg portala, na našim društvenim mrežama bilo je organizovano glasanje za omiljeni autobus po mišljenju naših pratilaca, glasalo se svakog dana, birali su se kandidati, ali jedan se od samog početka takmičenja posebno istakao, a to je **Setra S517HDH**. U svakom od parova ubedljivo je odnela pobedu, te ni u jednom momentu nije bilo sumnje kada je ovaj autobus u pitanju ko će odneti pobedu. 

Šta ga čini tako posebnim? 

Setra S517HDH predstavljena je u jesen 2013. godine. Ovaj autobus predstavljen je kao deo TopClass ponude nemačke Setre. Setra S517HDH je najduža verzije *TopClass* autobusa iz serije 500, dužine 14.1m, širine 2.55m i visine od 3.88m sa radijusom okretanja od 23m.

Predstavljena je sa Euro 6, linijskim motorom proizvođača Mercedes Benz OM471 sa 350kw ili 375kw, odnosno 470ks ili 501ks. Osnovni model opremljen je automatskim osmostepenim menjačem, proizvođača Mercedes-Benz GO250-8.

![Setra S517HDH Globus Despotovac](/images/blog/setra-s517hdh-kraljica-modernog-doba/img2.jpg "Setra S517HDH Globus Despotovac")

Setra S517HDH u standardnoj verziji nudi 59 sedećih mesta, sa toaletom i kuhinjom u vozilu. Setra u verziji sa 3* nudi varijantu sa 63 sedišta i toaletom, u izvedbi sa 4* tu su 54 sedišta, toalet, kuhinja, a u izvedbi sa 5* Setra nudi svega 50 sedišta za putnike uz najveći mogući razmak između sedišta, koja putniku pružaju najveći mogući komfor tokom putovanja.

Kako *TopClass* modeli predstavljaju najveći nivo luksuza na točkovima, tako je i naša Setra S517HDH kao najduži primerak ove klase, imala zadatak da i za one najzahtevnije kupce i putnike pruži maksimum. Setra S517HDH imala je ne baš lak zadatak, nasledila je jedan od najpopularnijih solo autobusa u Evropi, Setrina Top Class S417HDH jedna je od najprodavanijih i najkvalitetnijih modela na tržištu, naslediti tako nešto, a tek nadmašiti, pravi je poduhvat koji je bio pred ovim modelom.

Prvi model Setra S517HDH isporučen je u Francusku, grupaciji *“Lacroix”* koja je stacionirana nedaleko od Pariza tokom 2014. godine. Od tada je ovaj model našao svoje mesto širom Evrope, a u Srbiju je stigao tek 2017. godine, u redove *Globusa* iz Despotovca. Danas u Srbiji ima ih jedva dvocifren broj. Najveći broj vozila Setra S517HDH u vlasništvu je firme *Srbija Tours International*, čak pet autobusa, još ih ima u vlasništvu *MetroStara* iz Novog Pazara, kao I *Gameksa* iz Novog Pazara.

![Setra S517HDH Metro Star](/images/blog/setra-s517hdh-kraljica-modernog-doba/img3.jpg "Setra S517HDH Metro Star")

Tokom osam godina razvoja modela, najviše se radilo na dodacima za putnike, sadržaji poput utičnica, usb ulaza, postali su standard, poboljšani audio/video sadržaji, a osim toga Setra je posebnu pažnju posvetila i samim sedištima za putnika.

![Setra S517HDH Enterijer 1](/images/blog/setra-s517hdh-kraljica-modernog-doba/img4.jpg "Setra S517HDH Enterijer 1")

![Setra S517HDH Enterijer 2](/images/blog/setra-s517hdh-kraljica-modernog-doba/img5.jpg "Setra S517HDH Enterijer 2")

![Setra S517HDH Toalet](/images/blog/setra-s517hdh-kraljica-modernog-doba/img6.jpg "Setra S517HDH Toalet")

Osim toga, Setra S517HDH je opremljena sistemima *Anti-lock braking system* (ABS), *electronic vehicle level control* (ENR), *Electronic Stability Program* (ESP), *Brake Assist* (BAS), *ESP incl. ASR disengageable*, *Lane Assistant*, *Attention Assist* (ATAS), *adaptive cruise control with Active Brake Assist* (BAS PLUS), *additional function Stop-and-Go for adaptive cruise control*, *Predictive Powertrain Control* (PPC), *Eco Driver Feedback driving style assistant*.

![Setra S517HDH kabina 1](/images/blog/setra-s517hdh-kraljica-modernog-doba/img7.jpg "Setra S517HDH kabina 1")

![Setra S517HDH kabina 2](/images/blog/setra-s517hdh-kraljica-modernog-doba/img8.jpg "Setra S517HDH kabina 2")

Tu je važno napomenuti novi sistem filtracije vazduha kroz klima uređaj, koji je na neki način podstaknut rešavanjem problema uzrokovanim virusom Covid 19, Setra je brzo dala odgovor na tržištu i prilagodila se novonastaloj situaciji.

![Setra S517HDH Enterijer 3](/images/blog/setra-s517hdh-kraljica-modernog-doba/img9.jpg "Setra S517HDH Enterijer 3")

**Izvor: [Daimler Benz Media](https://www.setra-bus.com/en_DE/models/tc-hdh-models/models.html)**\
**Deo fotografija: [247bussspotting](https://www.instagram.com/247bussspotting/)**