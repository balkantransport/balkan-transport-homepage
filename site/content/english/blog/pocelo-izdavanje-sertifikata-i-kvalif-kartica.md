---
title: "Počelo je izdavanje sertifikata i kvalifikacionih kartica"
date: 2019-02-01T15:27:17+06:00
draft: false
# page title background image
bg_image: "images/backgrounds/page-title.jpg"
# meta description
description : "Agencija za bezbednost saobraćaja Republike Srbije, u okviru poslova poverenih Zakonom o bezbednosti saobraćaja na putevima 31. januara 2019. godine otpočela je proces sertifikacije profesionalnih vozača."
# post thumbnail
image: "images/blog/pocelo-izdavanje-sertifikata-i-kvalif-kartica/img1.jpg"
metaImage: "https://www.balkantransport.net/images/blog/pocelo-izdavanje-sertifikata-i-kvalif-kartica/img1.jpg"
# post author
author: "Dušan Beraja"
# taxonomy
categories: ["Vozači"]
tags: ["profesionalni vozači", "agencija za bezbednost saobraćaja", "licenca"]
withVideo: "false"
pageUrl: "blog/pocelo-izdavanje-sertifikata-i-kvalif-kartica"
# type
type: "post"
---

Vozači koji na dan stupanja na snagu **[Pravilnika o uslovima i načinu sticanja sertifikata o stručnoj kompetentnosti i kvalifikacione kartice](http://plutonlogistics.com/drumski-transport/doneti-pravilnici-za-licenciranje-profesionalnih-vozaca/)**, kao i u periodu od jedne godine od dana stupanja, imaju u vozačku dozvolu upisanu neku od kategorija **C, C1, D, D1, CE, C1E, DE ili D1E**, mogu podneti zahtev za izdavanjem sertifikata i kartice, bez pohađanja obavezne obuke i polaganja stručnog ispita.

Sertifikat o stručnoj kompetentnosti i kvalifikacionu karticu **mora imati svaki vozač kome je upravljanje vozilom osnovno zanimanje, kada upravlja vozilom odnosno skupom vozila kategorija C, C1, D, D1, CE, C1E, DE ili D1E**, s tim da se određeni vozači izuzimaju od procesa sertifikacije.

##### Uz Zahtev za izdavanje sertifikata i kartice vozač prilaže i sledeće:

* \* Fotokopiju ili ispis lične karte vozača – originalni dokument na uvid;

* \* Fotokopiju vozačke dozvole vozača – originalni dokument na uvid;

* \* Fotografiju vozača formata 25×35 mm, ne starija od 6 meseci;

* \* Dokaze o izvršenim uplatama **[primer uplatnica](http://www.abs.gov.rs/admin/upload/documents/20190130130935-primeri-uplatnica.pdf)**.


##### Spisak ekspozitura u kojima se može podneti zahtev:

1. **\* Beograd, AMSS – Agencija, Ruzveltova 16, 011/2423-741**

2. **\* Beograd, AMK Novi Beograd, Bul. Maršala Tolbuhina 40, 011/2606-972**

3. **\* Beograd, AMK Jedistvo, Zemun, Cara Dušana 49, 011/3160-257**

4. **\* Beograd, Macura Plus, Tošin bunar 232, 011/ 7555-999**

U početnom periodu, zahtevi se mogu podneti u Beogradu, a u narednom periodu sukcesivno će se osposobljavati ekspoziture i u drugim gradovima u Srbiji.

**Sertifikat/karticu vozač preuzima lično u ekspozituri u kojoj je i podneo zahtev.**

**Izuzetno**, u slučaju da vozač nije u mogućnosti lično da preda zahtev/preuzme sertifikat/karticu ovaj se postupak može sprovesti:

1. \* vozač može ovlastiti fizičko lice, da u ime vozača preda zahtev odnosno preuzme sertifikat i karticu, pri čemu ovlašćenje mora da bude overeno od strane nadležnog organa za overu.

2. \* pravno lice (poslodavac) u kojem je vozač zaposlen može ovlastiti zaposleno lice iz pravnog lica, da u ime vozača preda zahtev odnosno preuzme sertifikat i karticu. Ovlašćenje mora biti na memorandumu tog pravnog lica overeno potpisom i pečatom.

**NAPOMENA**: Obavezno je napomenuti u ovlašćenju da li se ovlašćenje odnosi samo za podnošenje zahteva ili i za preuzimanje sertifikata/kartice.

Zahtev se mora potpisati na licu mesta, pred službenikom koji preuzima zahtev, osim ako zahtev donosi ovlašćeno lice u ekspozituru. U tom slučaju vozač, pre predaje zahteva ovlašćenom licu, potpisuje zahtev prema uputstvu.

**Sertifikat i kartica izdaju se na zahtev vozača. Obrazac zahteva možete preuzeti ispod:**

**[Zahtev za izdavanje sertifikata o stručnoj kompetenciji i kvalifikacione kartice vozača](http://www.abs.gov.rs/admin/upload/documents/20190121145032-zahtev-za-izdavanje-kvalifikacione-kartice-vozaca-04.pdf)**

**Primer popunjenog zahteva možete preuzeti [OVDE](http://www.abs.gov.rs/admin/upload/documents/20190121145118-zahtev-za-izdavanje-kvalifikacione-kartice-vozaca-04_popunjeno.pdf).**

**Detaljno uputstvo za popunjavanje zahteva možete preuzeti ispod:**

**[UPUTSTVO za popunjavanje zahteva za izdavanje sertifikata o stručnoj kompetentnosti i kvalifikacione kartice vozača](http://www.abs.gov.rs/admin/upload/documents/20190121145303-uputstvo-za-popunjavanje-zahteva-za-izdavanje-cpc-05_bez-uplata.pdf)**

**Izvor: Pluton Logistic**\
**Foto: Balkan Transport**