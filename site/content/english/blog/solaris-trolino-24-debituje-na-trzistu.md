---
title: "Solaris Trolino 24 debituje na tržištu"
date: 2021-11-10T00:00:00+06:00
draft: false
# page title background image
bg_image: "images/backgrounds/blog/solaris-trollino24-background.jpg"
# meta description
description : "*Solaris Bus & Coach* isporučiće 16 vozila *Solaris Trollino 24* slovačkom operateru *Dopravný Podnik Bratislava*. U pitanju su prvi Solaris trolejbusi dužine preko 24 metra koji su izašli na tržište. Pojaviće se na ulicama Bratislave za manje od dve godine a vrednost ugovora iznosi blizu 17 miliona evra."
# post thumbnail
image: "images/blog/solaris-trolino-24-debituje-na-trzistu/img1.jpg"
# post author
author: "Luka Kalinić"
# taxonomy
categories: ["Gradski prevoz", "Autobusi"]
tags: ["Solaris"]
# type
type: "post"
---

Sredinom 2023. godine **Solaris Trollino 24** debitovaće na ulicama Bratislave. Nakon pobede na tenderu, Solaris je dobio porudžbinu za 16 dvozglobnih trolejbusa od strane operatera *Dopravný Podnik Bratislava (DPB)*. Slovački prevoznik je prvi kupac koji se odlučio za kupovinu najdužeg vozila u Solarisovoj gami. Operater DPB je u novembru prošle godine testirao trolejbus od 24 metra u gradskom saobraćaju, na svim njegovim linijama. Zbog porasta broja putnika iz godine u godinu, autoprevoznik suočio se sa potrebom povećanja putničkog kapaciteta na određenim linijama. Stoga se prostrani trolejbus pokazao kao savršeno rešenje za metropole sa povećanim prometom putnika.

Dvozglobno vozilo kompanije Solaris lansirano je 2019. godine na sajmu *Busworld* u Briselu. Pokreću ga dva vučna motora od po 160kW. Dodatne vučne baterije, postavljene na krovu druge sekcije, puniće se na putu prikupljanjem struje sa nadzemnog voda. Zahvaljujući njima, Trollino će takođe moći da putuje bez eksternog napajanja. Vozač će, pritiskom na jedno dugme, moći da pređe sa nadzemnog voda na pogon koji pokreću baterije.

![BMC CNG NS](/images/blog/solaris-trolino-24-debituje-na-trzistu/img2.jpg "NBMC CNG NS")

Ovi trolejbusi dužine preko 24 metra obezbediće prostor za 160 putnika, uključujući 60 sedećih mesta. Senzori za brojanje putnika biće postavljeni iznad vrata koja su raspoređena u rasporedu 2-2-2-2-2. Ovaj inovativni model imaće niz pogodnosti, povećavajući sigurnost i udobnost putovanja. Operater *Dopravný Podnik Bratislava* opredelio se za standardna rešenja kao što su digitalni relacioni displeji, klima uređaj, WiFi, LED osvetljenje u unutrašnjosti i lako dostupni USB portovi. Štaviše, biće instaliran video nadzor koji se sastoji od 7 eksternih kamera i 9 kamera koje nadgledaju unutrašnjost vozila kako bi pomogle vozaču i povećale bezbednost putnika.

*Dopravný Podnik Bratislava* prvi je prevoznik koji se odlučio da svojoj floti doda dvozglobne trolejbuse **Solaris Trollino 24**. *Solaris Bus & Coach* jedan je od najvećih proizvođača trolejbusa u Evropi. Proizvođač autobusa je dodao ova vozila sa nultom emisijom u svoju ponudu još 2001. godine i od tada je isporučio preko 1700 trolejbusa svojim kupcima u 18 evropskih zemalja.

**Izvor: [www.solarisbus.com](https://www.solarisbus.com/)**