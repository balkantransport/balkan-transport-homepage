---
title: "Novi Neoplan Tourliner za KK Partizan"
date: 2023-06-11T00:00:00+06:00
draft: false
# page title background image
bg_image: "images/backgrounds/blog/neoplan-tourliner-za-kk-partizan-background.jpg"
# meta description
description : "Povratnička sezona u Evroligu donela je mnogo toga dobrog košarkaškom klubu Partizan iz Beograda, kako na igračkom, tako i na marketinškom planu."
# post thumbnail
image: "images/blog/novi-neoplan-tourliner-za-kk-partizan/img1.jpg"
metaImage: "https://www.balkantransport.net/images/blog/novi-neoplan-tourliner-za-kk-partizan/img1.jpg"
# post author
author: "Luka Kalinić"
# taxonomy
categories: ["Autobusi"]
tags: ["Neoplan", "Sejari DOO"]
withVideo: "false"
pageUrl: "blog/novi-neoplan-tourliner-za-kk-partizan"
# type
type: "post"
---

Povratnička sezona u Evroligu donela je mnogo toga dobrog košarkaškom klubu Partizan, kako na igračkom, tako i na marketinškom planu. Pre par dana, KK Partizan obavio je i prvu kupovinu za narednu sezonu, pošto je svojim igračima kupio klupski autobus. U pitanju je nova generacija Neoplan Tourliner autobusa, nabavljen preko kompanije Sejari Beograd.

![Novi Neoplan Tourliner za KK Partizan](/images/blog/novi-neoplan-tourliner-za-kk-partizan/img2.jpg "Novi Neoplan Tourliner za KK Partizan")

Autobus će se koristiti za putovanja najčešće u okvirima gostovanja u ABA ligi, ali i na kraće destinacije unutar Srbije. Ovaj poduhvat je najavljen još u martu, kada je predsednik kluba Ostoja Mijailović istakao da je klub već tada bio u procesu kupovine. *“Sada imamo 15 naših automobila i imamo sve potrebne stvari za putovanje. Ušli smo i u nabavku visokoturističkog autobusa sa 35 mjesta, za košarkaše. To bi do kraja sezone trebalo da bude spremno. Imamo puno gostovanja u ABA ligi, tada putujemo autobusima, za koje je pitanje da li su tehnički ispravni i kada neko može da nas odveze”*, istakao je tada Mijailović i dodao: *“Naš novi autobus će imati i kuhinju, za igrače će moći da se spremi hrana, a imaće i svoj toalet.”*

![Novi Neoplan Tourliner za KK Partizan](/images/blog/novi-neoplan-tourliner-za-kk-partizan/img3.jpg "Novi Neoplan Tourliner za KK Partizan")

Nova generacija Neoplanovog Tourlinera donosi moderan i futuristički dizajn, nešto po čemu je Neoplan oduvek bio poznat. Međutim, uz dizajn dosta se poradilo i na ekonomičnosti te udobnosti i sigurnosti. Novi član KK Partizan je dvoosovinsko visokopodno vozilo sa dvoje vrata, a zbog potreba kluba, vozilo je posebno i oblepljeno sa tamno sivom folijom na kojoj su iscrtani grb, kao i natpisi posvećeni Partizanu. Posebno upečatljiv je natpis koji se nalazi na prednjoj strani vozila – **Samo hrabro vodi nas do pobede!**

Spoljašnji izgled je zaista impresivan, ali tek unutrašnjost ostavlja bez daha. Pošto se radi o sportistima koji su malo većih “gabarita”, odlučeno je da novi klupski autobus bude u VIP izvedbi sa maksimalnim paketom opreme. Tako je novi autobus kapaciteta 30+1+1 sedišta, a putnička sedišta su urađena u VIP rasporedu 2+1 i luksuznom dizajnu. Sedišta su proizvođača *Kiel*, ali u luksuznoj izvedbi sa podebljanim sedišnim delom i naslonom za bolju udobnost. Svako sedište je opremljeno individualnim naslonom za ruke i noge koji su na preklop, mrežicama za lične stvari, stolićem na izvlačenje, sigurnosim pojasom, opcijom obaranja naslona i izvlačenja sedišta bočno. Za pripremanje utakmica, ali i razonodu, autobus ima i audio/video opremu koja se sastoji od CD/MP3/DVD playera, USB/AUX/SD priključaka, dva mikrofona i dva centralno postavljena monitora od 19 inča. Kao što je već napisano, igračima i stručnom štabu KK Partizan će na raspolaganju biti kuhinja kao i toalet te i dva frižidera.

![Novi Neoplan Tourliner za KK Partizan](/images/blog/novi-neoplan-tourliner-za-kk-partizan/img4.jpg "Novi Neoplan Tourliner za KK Partizan")

Gospodin Miloš Marijić, direktor kompanije Sejari Beograd, izrazio je svoje zadovoljstvo što su na listu uspešnih isporuka dodali i još jedan sportski kolektiv te istakao oduševljenje tom prilikom kako on i njegova kompanija rade na jednom ovako bitnom projektu.

**Izvor: [Sejari Beograd](https://sejari.co.rs/), [bhbus.ba](https://www.bhbus.ba)**

