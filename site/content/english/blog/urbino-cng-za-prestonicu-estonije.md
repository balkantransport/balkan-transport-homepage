---
title: "Još 50 Solaris Urbino CNG autobusa za Talin"
date: 2022-01-30T00:00:00+06:00
draft: false
# page title background image
bg_image: "images/backgrounds/blog/solaris-talin-tlt.jpg"
# meta description
description : "Talin proširuje porudžbinu – još 50 autobusa Solaris Urbino CNG autobusa pridružiće se floti u glavnom gradu Estonije!"
# post thumbnail
image: "images/blog/urbino-cng-za-prestonicu-estonije/img1.jpg"
# post author
author: "Luka Kalinić"
# taxonomy
categories: ["Autobusi", "Gradski prevoz"]
tags: ["solaris", "cng"]
withVideoKop: false
withvideoTara: false
ytlink: "https://www.youtube.com/embed/-JiCWjzmf20"
# type
type: "post"
---

Najveći gradski prevoznik u Estoniji, *Aktsiaselts Tallinna Linnatransport (TLT)*, koji pruža transportne usluge u glavnom gradu Estonije, naručio je 20 Solarisa Urbino 12 i 30 Solarisa Urbino 18 autobusa sa pogonom na metan (CNG). Talin je stoga odlučio da iskoristi opciju predviđenu u ugovoru zaključenom u julu 2021. godine po kojem je već kupljeno 100 Solaris vozila sa pogonom na gas. Isporuke su planirane za septembar 2022. godine, a kada budu završene, ukupno 350 Solaris autobusa na gas saobraćaće ulicama Talina.

Do sada je *Solaris* isporučio preko 260 autobusa sa pogonom na gas u Talin. *Aktsiaselts Tallinna Linnatransport (TLT)*, operater javnog prevoza u glavnom gradu Estonije, već nekoliko puta poručivao je Solarisove CNG autobuse još od 2019. godine. Poslednji ugovor iz jula 2021. odnosio se na 100 vozila, uključujući 35 zglobnih Solaris Urbino CNG autobusa, od kojih je preko 60 već isporučeno. Dana 26. januara 2022, TLT odlučio je da se opredeli za opciju kupovine dodatnih autobusa, tj. 20 Solaris Urbino 12 CNG i 30 Solaris Urbino 18 CNG autobusa. Nova narudžbina trebalo bi da bude završena u septembru 2022. godine, a njena vrednost procenjena je na skoro 15 miliona evra.

*"Naravno, naš zajednički interes je da javni prevoz u Talinu bude ekološki, udobniji i sigurniji. Zato smo se pre dve godine odlučili da investiramo u autobuse na gas i danas, dve godine kasnije, vozni park TLT-a popunjen je sa 350 ekoloških autobusa. Moći ćemo da smanjimo emisiju ugljen-dioksida (CO2) za 25 hiljada tona godišnje, što je uporedivo sa godišnjim ugljen-dioksidom koji emituje 7.000 putničkih automobila sa motorima sa unutrašnjim sagorevanjem. Ovo je posebno značajno jer će 2023. godine Talin postati zelena prestonica Evrope"*, izjavio je zamenik gradonačelnika Talina Andrej Novikov.

![TLT Solaris Urbion 12](/images/blog/urbino-cng-za-prestonicu-estonije/img2.jpg "TLT Solaris Urbion 12")

*"Nabavkom još 50 Solaris autobusa na gas po opcionom ugovoru, ostvarićemo svoj cilj obnove voznog parka koji prelazi 70%. Do kraja ove godine zamenićemo starije autobuse novim, ekološkim i savremenim vozilima koja ispunjavaju očekivanja putnika i takođe su pogodna za osobe sa invaliditetom. Ovo je posebno važno za nas jer se ovog maja obeležava 100. godišnjica autobuskog saobraćaja u Talinu i novi ekološki prihvatljivi autobusi predstavljaće početak nove istorije javnog gradskog prevoza u Talinu, što je posebno značajno i u kontekstu zelene prestonice Evrope"*, izjavio je Deniss Boroditš, predsednik odbora TLT-a.

Ako računamo sve do sada izvršene porudžbine, flota autobusa sa pogonom na gas u Talinu sastojaće se od 350 ekoloških Solaris autobusa, uključujući 195 solo i 155 zglobnih autobusa. Vredi napomenuti da je tekuća godina veoma posebna za prevoznika jer *TLT* slavi 100. godišnjicu. Zbog toga, zelena vozila biće pravi poklon za putnike Talina, jednog od vodećih  pametnih gradova u Evropi.

*"Pre svega, želeo bih da uputim najiskrenije čestitke TLT-u na ovih impresivnih 100 godina! Ovo je neverovatna godišnjica i izuzetno sam zadovoljan što je u ovoj posebnoj godini naša kompanija može doprineti da TLT postigne svoj ambiciozni cilj da poboljša javni prevoz u Talinu sa više od 350 autobusa na gas. Želeo bih da čestitam na ovoj ogromnoj i smeloj investiciji u moderniji i ekološki prihvatljiv gradski prevoz. To pokazuje veliko poverenje prema nama na čemu se puno zahvaljujem!"*, izjavio je Petros Spinaris, član odbora Solarisa odgovoran za prodaju, marketing i korisničku službu.

![TLT Solaris Urbion 12 & 18](/images/blog/urbino-cng-za-prestonicu-estonije/img3.jpg "TLT Solaris Urbion 12 & 18")

Poručena vozila, bez obzira na dužinu, biće opremljena motorom od 235 kW sa pogonom na komprimovani prirodni gas (CNG). Dodatna funkcija hladnog starta će olakšati startovanje
motora na veoma niskim temperaturama. CNG rezervoari biće postavljeni na krov u prednjem delu autobusa. U solo autobusima rezervoari će imati ukupni kapacitet od 1575l, dok će u zglobnim autobusima kapacitet biti nešto veći i iznosiće 1875l.

Operater se ponovo opredelio za visok standard opreme kako u salonu tako i u vozačevoj kabini. U unutrašnjosti klimatizovanog autobusa putnici će imati na raspolaganju najsavremeniji informativni sistem, USB portovi za punjenje mobilnih uređaja, kao i sistem video nadzora za poboljšanje bezbednosti. Štaviše, autobusi će biti opremljeni automatskim sistemom za brojanje putnika, senzorima za vožnju unazad, sistemom za detekciju požara motora i automatskim sistemom za gašenje požara sa upozorenjima prikazanim na komandnoj tabli vozača. Potpuno zatvorenom, udobnom i ergonomskom vozačevom kabinom biće povećana bezbednost vozača, što je posebno značajno tokom pandemije. Osim toga, senzori za kišu i sumrak pomoći će vozaču pri vožnji u nepovoljnim vremenskim uslovima.

Prvi put, vozila Solarisa stigla su do glavnog grada Estonije pre tačno dve decenije. Osim CNG autobusa, Solaris je isporučio i trolejbuse Trollino sa nultom emisijom u Talin.

![Predstavnici TLT-a i Solarisa](/images/blog/urbino-cng-za-prestonicu-estonije/img4.jpg "Predstavnici TLT-a i Solarisa")

Počevši sleva: Deniss Boroditš (Izvršni direktor TLT-a), Petros Spinaris (Član Upravnog odbora Solarisa), Andrei Novikov (Zamenik gradonačelnika Talina), Otto Popel (Član Upravnog odbora TLT-a)

![Predstavnici TLT-a i Solarisa](/images/blog/urbino-cng-za-prestonicu-estonije/img5.jpg "Predstavnici TLT-a i Solarisa")

Deniss Boroditš (Izvršni direktor TLT-a), Petros Spinaris (Član Upravnog odbora Solarisa)

**Izvor: [www.solarisbus.com](https://www.solarisbus.com/)**