---
title: "Manjak vozača u GSP-u Novi Sad zbog korone"
date: 2021-10-21T00:00:00+06:00
draft: false
# page title background image
bg_image: "images/backgrounds/blog/jgsp-ns-background.jpg"
# meta description
description : "GSP ima problema da obezbedi dovoljan broj vozača autobusa kako bi se ispoštovao red vožnje, jer je nikad veći broj njih na bolovanju zbog zaražavanja korona virusom ili izolacije, saznaje 021.rs."
# post thumbnail
image: "images/blog/manjak-vozaca-jgsp-novi-sad/img1.jpg"
# post author
author: "Igor Nikolić"
# taxonomy
categories: ["Gradski prevoz"]
tags: ["Gradski prevoz novi sad"]
withVideo: "false"
pageUrl: "blog/manjak-vozaca-jgsp-novi-sad"
# type
type: "post"
---
 
 U Upravi GSP-a su za [021.rs](https://www.021.rs/) potvrdili da je u četvrtak bilo 110 vozača na bolovanju, ali to je samo deo odsutnih, jer ima i desetine vozača koji su na godišnjem, odnosno na slobodnom danu prema rasporedu.
 
Kako je za odvijanje gradskog prevoza radnim dana potrebno više od 200 autobusa koje vozi više od 400 vozača, u poslednje vreme se dešava da je od oko 600 raspoloživih odsutno i više od 200 vozača, te je jasno u kakvom problemu je GSP da pokrije sve polaske.

![JGSPNS Mercedes](/images/blog/manjak-vozaca-jgsp-novi-sad/img2.jpg "JGSPNS Mercedes")

Gradski prevoznik nam nije potvrdio da li je ovo do sada najveće odustvovanje vozača zbog korona virusa, ali je nesporno da se poslednjih nedelja najviše njih prijavljuje zbog kovida.
 
Ovo se vidi i iz tabele sa presekom broja raspoloživih vozača za prvi u mesecu od januara do oktobra ove godine. GSP je u proseku imao od 622 do 631 vozača na spisku, od kojih je tek manji deo novozaposlenih koji su na obuci, računajući da je 14 napustilo preduzeće od početka godine zbog smrti, penzije ili drugih razloga. 
 
Podaci dostavljeni 021.rs pokazuju da u GSP-u dnevno ima od 50 do 60 vozača na godišnjem, dok tokom letnjih meseci taj broj raste i na stotinu. Na slobodnom danu, u skladu sa rasporedom i zakonskim propisima se nalazi uglavnom oko sto vozača. Sa ovih oko 150 odsutnih GSP ne bi trebalo da ima problema jer ostaje dovoljno vozača koje mogu da pozovu da "uskoče", ali onda dolazi do problema sa brojem njih na bolovanju koji sada stalno raste. 
 
Naime, dok je to ranije bilo oko pedesetak, poslednjih meseci je broj vozača koji su zbog zdravstvenih problema odustni znatno veći. Ovo je vidljivo iz podatka od 1. oktobra, kad ih je bilo 96, a već sada 14. okotobra ih je 110.

![Spisak vozaca](/images/blog/manjak-vozaca-jgsp-novi-sad/img3.jpg "Spisak vozaca")

Dok zvaničnih podataka o tome koliko sve ovo utiče na red vožnje nema, sagovornici 021.rs iz redova zaposlenih koji su zatražili anonimnost kažu da je smanjenje broja raspoloživih vozača za rad uticalo na pokrivanje svih polazaka u javnom prevozu, jer se **dešava da u toku dana nema ko da vozi**.
 
*"Dešava nam se da ujutru ili u toku dana kolega ne dođe jer je bolestan ili mora u izolaciju i tada krene vijanje zamene. Kako je već dosta njih na bolovanju, a ima i onih na godišnjem ili na obaveznom slobodnom jer propisi su strogi koliko sme dnevno i nedeljeno da se vozi, sve češće imamo situaciju da nema ko da sedne za volan i onda jednostavno nema polaska"*, kaže jedan od vozača.
 
On za 021.rs dodaje da mu se čini da nikad gora situacija sa nepokrivanjem reda vožnje nije bila.

**Izvor: [021.rs](https://www.021.rs/)**