---
title: "Deset novih autobusa za Subotica Trans"
date: 2019-10-02T15:27:17+06:00
draft: false
# page title background image
bg_image: "images/backgrounds/page-title.jpg"
# meta description
description : "Zahvaljujući pomoći grada Subotice, vozni park javnog preduzeća “Subotica Trans” od danas je bogatiji za 10 autobusa."
# post thumbnail
image: "images/blog/deset-novih-autobusa-za-subotica-trans/img1.jpg"
# post author
author: "Dušan Beraja"
# taxonomy
categories: ["Autobusi", "Gradski prevoz", "Prevoznici"]
tags: ["gradski prevoz subotica", "gradski prevoz", "JP Subotica Trans", "otokar"]
# type
type: "post"
---

Vozni park JP “Subotica Trans” od danas je bogatiji za dva gradska autobusa proizvođača “Otokar” model “Kent C” , kao i za osam autobusa istog proizvođača, u pitanju je Otokar Territo U.

*Vrednost investicije je oko 197 miliona dinara i kada se setimo da smo pre dve godine kupili 17 autobusa, pet novih i 12 polovnih, vide se naša nastojanja da što pre obnovimo dotrajali vozni park da bi se naši sugrađani vozili bezbedno i udobno* – istakao je gradonačelnik **Bogdan Laban**.\
– *Pohvaljujem rukovodstvo preduzeća, a zajedničkim snagama u protekle tri godine uložili smo oko 370 miliona dinara. Sve ovo govori da ono što smo obećali i realizujemo*.

Otokar Kent C je gradski autobus, dužine 12 metara, opremljen motorom koji ispunjava “EURO 6” normu, proizvođača Cummins ISB6.7E6 , koji isporučuje 300 konjskih snaga.

![Otokar Kent C](/images/blog/deset-novih-autobusa-za-subotica-trans/img2.jpg "Otokar Kent C")

![Otokar Kent C](/images/blog/deset-novih-autobusa-za-subotica-trans/img3.jpg "Otokar Kent C")

Podrška lokalne samouprave je dragocena kada je u pitanju poslovanje subotičkog javnog prevoznika, a po rečima **Aleksandra Aleksića**, direktora preduzeća, ovom nabavkom Subotica staje u red ozbiljnih gradova kao što su Novi Sad i Beograd.

– *Oni pomažu rad preduzeća za gradski i prigradski prevoz kada je u pitanju nabavka autobusa. Prosečna starost gradskih autobusa je do sada bila 15 i po godina, a sada će biti tri godine manje. To je i dalje puno, ali radimo na tome da ona bude što manja – objašnjava Aleksić. – Problem nedostatka vozača i dalje postoji, ali nije ni blizu kakav je bio prošle godine. Treba da dođemo do 150 vozača, a sada ih imamo 142 i četiri na obuci, tako da očekujemo da ćemo do proleća doći do tog broja...*

Otokar Territo U je autobus namenjen prigradskom i međugradskom saobraćaju, opremljen motorom sa “Euro 6” normom, proizvođača Cummins ISBE 6,7 koji isporučuje 320 konjskih snaga, sa 55 sedišta za putnike.

![Otokar Territo U](/images/blog/deset-novih-autobusa-za-subotica-trans/img4.jpg "Otokar Territo U")

![Otokar Territo U](/images/blog/deset-novih-autobusa-za-subotica-trans/img5.jpg "Otokar Territo U")

![Otokar Territo U](/images/blog/deset-novih-autobusa-za-subotica-trans/img6.jpg "Otokar Territo U")

![Otokar Territo U](/images/blog/deset-novih-autobusa-za-subotica-trans/img7.jpg "Otokar Territo U")


**Izvor: [Subotica.com](https://www.subotica.com/)**