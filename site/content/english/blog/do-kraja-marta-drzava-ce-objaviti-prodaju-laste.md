---
title: "Do kraja marta država će objaviti prodaju “Laste”"
date: 2019-01-14T15:27:17+06:00
draft: false
# page title background image
bg_image: "images/backgrounds/page-title.jpg"
# meta description
description : "Država planira da do kraja marta objavi prodaju 77 odsto udela u najstarijem transportnom preduzeću u Srbiji – kompaniji “Lasta”."
# post thumbnail
image: "images/blog/do-kraja-marta-drzava-ce-objaviti-prodaju-laste/img1.jpg"
# post author
author: "Dušan Beraja"
# taxonomy
categories: ["Prevoznic"]
tags: ["lasta", "Srbija"]
# type
type: "post"
---

U toku je izbor konsultantske revizorske kuće koja bi trebalo da do sredine februara proceni imovinu i kapital preduzeća, koje trenutno ima blizu dve hiljade zaposlenih. Budući kupac će morati da se obaveže da će uložiti sredstva u vozni park preduzeća i da će zadržati isti broj zaposlenih.

Iako je i prošle godine planirana prodaja “Laste”, čelni ljudi preduzeća su tada tražili da se uradi konverzija poreskih dugovanja od oko 700 miliona dinara u kapital preduzeća.

“To je dug koji je nastao 2004, 2005. godine i na njega su stizale kamate. Svakog meseca smo plaćali 13 miliona dinara obaveza. I onda se postavilo pitanje da li ćemo doći do trenutka kada više ne možemo da servisiramo (dug), da zalažemo autobuse kod Poreske uprave ili ćemo ići u stečaj”, rekao je generalni direktor Toni Gajić za RTS.

Teg koji je ovo preduzeće nosilo bio je težak 550 miliona dinara, a ostatak do 700 miliona činila su druga potraživanja kao i ona prema ćerki firmi “Lastri”. Gajić objašnjava da je ceo postupak konverzije proces koji traje dugo, a da je završen u novembru prošle godine prenosom potraživanja u kapital preduzeća. Na taj način se, dodaje, povećalo učešće državnog vlasništva u kompaniji na 77 procenata.

Vlasništvo u ovom preduzeću imaju – Republika Srbija, Akcionarski fond, Grad Beograd, nekoliko lokalnih samouparava, Fond PIO, RFZO…, a 23 odsto akcija je u rukama malih akcionara.

Na pitanje da li će posle prodaje objekti i uprava “Laste” ostati na istoj adresi u Beogradu, Gajić odgovara potvrdno.

U proteklih godinu i po dana, preduzeće je nabavilo 100 novih vozila, a u ovoj je plan da kupi još 50.

“Lasta” radi već 72 godine, a “pod točkovima” godišnje pređe više od 80 miliona kilometara i preveze više od 100 miliona putnika na domaćim i međunarodnim drumovima.

**Izvor: RTS**