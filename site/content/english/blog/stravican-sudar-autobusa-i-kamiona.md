---
title: "Stravičan sudar kamiona i autobusa, četvoro poginulih"
date: 2019-04-30T15:27:17+06:00
draft: false
# page title background image
bg_image: "images/backgrounds/page-title.jpg"
# meta description
description : "U jutarnjim časovima na putu između Kuršumlije i Prokuplja, kod mesta Barlovo, došlo je do čeonog sudara između autobusa firme “Niš Ekspres” i kamiona sa prikolicom."
# post thumbnail
image: "images/blog/stravican-sudar-autobusa-i-kamiona/img1.jpg"
# post author
author: "Dušan Beraja"
# taxonomy
categories: ["Putnički saobraćaj"]
tags: ["Gradski prevoz niš", "Niš Ekspres", "sudar"]
withVideo: "false"
pageUrl: "blog/stravican-sudar-autobusa-i-kamiona"
# type
type: "post"
---

U stravičnoj saobraćajnoj nesreći koja se dogodila oko 6.45 časova u kuršumlijskom selu Barlovo na magistralnom putu Priština-Niš, u direktnom sudaru kamiona sa prikolicom i autobusa Niš-ekspresa, kojim je upravljao S. M, prema prvim informacijama poginule su četiri osobe dok je šestoro putnika autobusa teže i lakše povređeno.

![Sudar](/images/blog/stravican-sudar-autobusa-i-kamiona/img2.jpg "Sudar")

Prema nezvaničnim podacima poginuli su vozači oba vozila i dve putnice autobusa koji je saobraćao iz Kuršumlije u pravcu Niša. Nesreća se dogodila u selu Barlovo, nedaleko od mostića po kojem je poznato ovo selo a prve informacije ukazuju da je autobus iz nepoznatih razloga skrenuo na suprotnu traku kolovoza.

![Sudar i požar](/images/blog/stravican-sudar-autobusa-i-kamiona/img3.jpg "Sudar i požar")

U prokupačkoj bolnici ističu da je dovezeno šest putnika, troje teže i troje lakše povređenih. Teže povređeni su zbrinuti sa povredama glave i ekstremiteta, a za jednog putnika se očekuje i operativni zahvat. Nezvanično, troje putnika nije izašlo iz autobusa – I. V, J. R. i B. P, a jedna od njih, koja je prebačena u bolnicu je u teškom stanju.

U trenutku udesa, padala je kiša i kolovoz je bio mokar, a most se nalazi iza krivine. Prave uzroke nesreće otkriće istraga.

**Foto, info: [Novosti.rs](https://www.novosti.rs/)**