---
title: "Četvrt veka modela Lion’s Coach kompanije MAN"
date: 2021-11-10T00:00:00+06:00
draft: false
# page title background image
bg_image: "images/backgrounds/blog/cetvrt-veka-Lions-Coach-background.jpg"
# meta description
description : "Kompanija MAN sa ponosom obeležava 25 uspešnih godina svog modela Lion’s Coach. Razvojni put ovog modela bio je izuzetno progresivan i temeljan. Nešto što je ovaj model činilo prepoznatljivim jesu tehnička rešenja sigurnosti i bezbednosti, koja su uvek bila na prvom mestu, ali i dizajn, koji se uz male korekcije temeljio na istoj čak osnovi deceniju i po."
# post thumbnail
image: "images/blog/cetvrt-veka-modela-lions-coach/img1.jpg"
# post author
author: "Igor Nikolić"
# taxonomy
categories: ["Autobusi"]
tags: ["MAN"]
# type
type: "post"
---

Nakon plasiranja modela Lion’s Star 1992. godine, i vrhunca njegovog globalnog uspeha 1994. godine, osvajanjem titule Autobusa godine, MAN odlučuje napraviti pristupačniju alternativu ovom modelu. Radovi na projektu ulaze u finalnu fazu, i 1996. godine biva predstavljen model MAN Lion’s Coach. 

### Prva generacija

Nova nada MAN-a predstavljena je prvenstveno sa redizajnom prednje stene u odnosu na model Lion’s Star. Kada je reč o standardnoj verziji od 12m, radilo se o kapacitetu od 49 komercijalnih mesta, sa sedištem za vozača i suvozača. Na raspolaganju su bila 2 tipa agregata od 400KS i 420KS, oznaka D2866 LOH 23 i D2866 LOH 20 sa 6 cilindara, oba u kombinaciji sa manuelnim menjačem sa 8 brzina.

Takođe, prvi put je predstavljena i troosovinska izvedba ove porodice pod nazivom Lion’s Top Coach.

![MAN Lion's Coach 1st Generation](/images/blog/cetvrt-veka-modela-lions-coach/img2.jpg "MAN Lion's Coach 1st Generation")

### Druga generacija

Nakon zadovoljstva ovim modelom, iz kompanije MAN odlučuju se za nastavak proizvodnje i na osavremenjivanje modela Lion’s Coach. Model trpi velike promene svog dizajna, i 2002. biva predstavljena druga generacija. Osnova ovog dizajna do sada se najviše zadržala kod ovog MAN-ovog modela, čak 15 godina. Uz korekcije prednje stene, tačnije najviše prostora između farova, Lion’s Coach je osvajao poverenje mnogih kompanija dugi niz godina. Prvi segment druge generacije pripada modelu koji se proizvodio od 2003. do 2008. godine, gde je prednja maska bila u istoj liniji, bez reljefnih promena između farova. Sledi drugi segment sa dva izražena udubljenja u prostoru između farova, dve paralelne linije nalik rebru. Ovi modeli su se nalazili u proizvodnji do 2015. godine. Poslednji segment druge generacije, označavaju modeli sa crnim panelom u prostoru između farova. Ovaj izgled je i najpribližniji narednoj generaciji Lion’s Coacha koja sledi.

Agregati koji su pokretali ova vozila bila su sa transmisijom izduvnih gasova u skladu sa normama *Euro 3 i Euro 4* (II/1 2003 - 2008), *Euro 4 i Euro 5* (II/2 2008 – 2015) i *Euro 6* (II/3 2015 – 2017).

Kada je reč o tipu motora, vozila pokreću linijski motori sa 6 cilindara sa oznakama D2066LOH i D2676LOH koji su imali od 420KS do 500KS. Šasije su dolazile u 3 dužine, i to: 12m na 2 osovine , 13.26m i 13.8m na tri osovine.

![MAN Lion's Coach 2nd Generation](/images/blog/cetvrt-veka-modela-lions-coach/img3.jpg "MAN Lion's Coach 2nd Generation")

![MAN Lion's Coach 2nd Generation](/images/blog/cetvrt-veka-modela-lions-coach/img4.jpg "MAN Lion's Coach 2nd Generation")

### Treća generacija

Nakon deceniju i po, novi savremeni identitet donosi treća generacija, koja je premijerno predstavljena na sajmu Busworld u Kortrijku u Belgiji, 24. oktobra 2017. godine.

Novi, savremeni MAN dolazi u 4 izvedbe: 12.101m i 13.091m na 2 osovine i 13.361m i 13.901m na 3 osovine. Kada je reč o kapacitetu, 13m ima 6 sedišta više u odnosu na verziju od 12m, a na račun prostora između sedišta, MAN nudi maksimalnu konfiguraciju za svoje modele od 53, 57, 59 ili 63 sedećih mesta. U zavisnosti od izvedbe, kapacitet prtljažnog prostora varira od 11.7 kubnih metara do 14.3 kubnih metara.

U MAN-u su dosta radili na poboljšanjima, kako bi ostali dosledni svojim ciljevima i ponudili savremene bezbednosne opcije za vozača, putnike ali i ostale učesnike u saobraćaju. Najnoviji MAN dolazi sa OptiView sistemom, kojim su retrovizori zamenjeni kamerama i ekranima u unutrašnjosti vozila koji daju realnu sliku okruženja vozila, i eliminišu potencijalno trenutno zaslepljenje vozača odsjajem svetla iz ogledala retrovizora. Poboljšani asistent vožnje, prepoznavanje pešaka, prepoznavanje saobraćajnih znakova i ograničenja brzine, poboljšani asistent prilikom manevara su samo neke od prednosti koje MAN nudi klijentima koji im poklone svoje poverenje.

Treća generacija Lion’s Coacha dobitnik je mnogobrojnih međunarodnih priznanja, a jedna od njih je i titula Autobusa godine 2020.
U mnogome, MAN nudi siguran izbor, a ono što je takođe važno napomenuti jeste potrošnja, 19.4L na 100km je zaista impresivan rezultat!

![MAN Lion's Coach 3rd Generation](/images/blog/cetvrt-veka-modela-lions-coach/img5.jpg "MAN Lion's Coach 3rd Generation")

### Posebne konfiguracije Lion’s Coach-a

Svojom ponudom i fleksibilnošću, MAN se trudi da svim potencijalnim interesantima izađe u susret. U skladu sa strateškim ciljevima, postojali su i pojedini primerci koji su u potpunosti bili prilagođeni željama kupaca.

###### Lion’s Coach Supreme
Predstavljen 2004. godine. Zamišljen kao druga generacija Lion’s Stara. U odnosu na Lion’s Coach imao je reljefastu prednju masku, gotovo potpuno zatvorene točkove zadnje osovine, izraženi C stub, bogatiji putnički salon, avionske galerije…

###### Lion’s Coach Team Edition
Inspirisani timskim autobusima koje su proizvodili za partnere poput FC Bayern iz Minhena, MAN je ponudio posebnu ediciju modela Lion’s Coach sa znatno većim paketom opreme, masivnijim i udobnijim sedištima, mobilnom kuhinjom, monitorima sa mogućnošću prikazivanja interaktivne mape, toaletom sa detektorom dima itd. Vozila su bila kapaciteta od 44 do 57 mesta i proizvedeno je svega 50 komada, 20 od 12m, 10 od 13.26m i 10 od 13.8m.

###### Lion’s Coach EfficientLine 
Sa akcentom na ekonomičnost, isplativost i očuvanje životne sredine, MAN je predstavio ovaj model 2012. godine na Međunarodnoj izložbi automobila (IAA) u Hanoveru u Nemačkoj. Sa posebnim principom rada na kome je MAN radio, ovaj model mogao je da smanji potrošnju za 4L na 100km, na oko 22L/100km. Uz to sa navedenim unapređenjima, ovaj model je imao štetnu emisiju ugljen-dioksida za 10.520kg manju u proseku, na godišnjem nivou.

###### Lion’s Coach 100 Year Anniversary Editon
Individualnost, posebnost i prilagodljivost su tri osobine svog Lion’s Coach-a koje je MAN želeo da prezentuje ovim posebnim modelom koji je predstavljen 2015. godine na sajmu Busworld u Kortrijku u Belgiji. Ovaj autobus je takođe bio i najbolje od Lion’s Coacha u tom momentu. Izrađeno je posebnih 100 primeraka koji su bili namenjeni kupcima koji vole MAN i njegovu posebnost.

###### Lion’s Coach Bussing Edition
Reč je o posebnoj seriji vozila koja je rađena kao zaključenje druge generacije modela. Na osnovu iskustva kupaca, njihovih zahteva i sugestija, MAN je u saradnji sa poznatim nemačkim pronalazačem, preduzetnikom i konstruktorom autobusa i kamiona Hajnrihom Busingom, došao do vrhunca druge generacije. Na 3 osovine moglo se smestiti 44 putnika u udobna multifunkcionalna sedišta. Kompletna opremljenost i sadržaj vozila bio je na najvišem nivou, a radi upotpunjenja iskustva putovanja, vozila su imala i zvezdano nebo. Proizvedeno je tek 12 primeraka.


**Foto: Balkan Transport & pratioci**\
**Teks: Balkan Transport**