---
title: "Irizar proizvodi prvi autobus sa pogonom na prirodni gas"
date: 2021-09-28T00:00:01+06:00
draft: false
# page title background image
bg_image: "images/backgrounds/blog/irizar-i4-lng-background.jpg"
# meta description
description : "Irizar je proizveo prvi autobus sa pogonom na prirodni gas, **Irizar i4**, koji sa punim rezervoarom može da pređe više od 1000km i samim tim je pogodan za međugradske rute. Ova opcija je dodatak širokom spektru tehnologija i održivih goriva koje irizar trenutno nudi."
# post thumbnail
image: "images/blog/irizar-i4-prvi-autobus-sa-pogonom-na-lng/img1.jpg"
# post author
author: "Luka Kalinić"
# taxonomy
categories: ["Autobusi"]
tags: ["irizar", "medjugradski prevoz"]
withVideo: "false"
pageUrl: "blog/irizar-i4-prvi-autobus-sa-pogonom-na-lng"
# type
type: "post"
---

Prvo vozilo opremljeno ovom tehnologijom je *Irizar i4 class II*. Ovo vozilo je svestrano, savršeno za gradove, prigradske rute, školski ili kompanijski prevoz i privatno iznajmljivanje.

Ima dva cilindrična kriogena (-162º C) rezervoara postavljena uzdužno sa obe strane centralnog prostora za prtljag, koji je potpuno vodootporan i izolovan od prostora za putnike. Imaju kapacitet gasa od 704l, a teški su 830kg kada su potpuno napunjeni. Oba rezervoara u skladu su sa propisom R66.02, a komponente i instalacija zadovoljavaju sve sigurnosne protokole prema propisu 110. Irizar je ponudio dve opcije za rezervoare: jedan rezervoar ili dva razdvojena rezervoara koja nude različite domete kao i različite kapacitete prtljažnog prostora.

![Irizar i4 Class II rezervoar 1](/images/blog/irizar-i4-prvi-autobus-sa-pogonom-na-lng/img2.jpg "Irizar i4 Class II rezervoar 1")

![Irizar i4 Class II rezervoar 2](/images/blog/irizar-i4-prvi-autobus-sa-pogonom-na-lng/img3.jpg "Irizar i4 Class II rezervoar 2")

Budući da je alternativno gorivo ekološki prihvatljivo, ekonomično i široko dostupno, prirodni gas je kao takav izuzetno važan aspekt energetske tranzicije. Pored dometa koji je nešto veći od 1000km, ekološke prednosti koje pruža ova tehnologija su: smanjnenje emisije CO2 za 25%, smanjenje emisije NOx-a za 85% kao i smanjenje emisije zagađenih čestica za 96%. **Ovime se zagađenje vazduha praktično svodi na nulu!** Osim što pruža bolje toplotne performanse od dizela, nivoi buke su takođe smanjeni za 50%. Procjenjuje se da su operativni troškovi niži i do 30% samo zbog razlike u ceni između prirodnog gasa i dizela. Troškovi održavanja ostaju slični konvencionalnim dizel vozilima.

Linija LNG vozila, vozila koje kao pogonsko gorivo koriste prirodni gas, uključuje modele *i4, i6S i i6*. U septembru, *Irizar i4* biće dosutpan i sa novim skanijinim motorom *SCANIA NBG 9l Euro6E* snage 340ks. Naredne godine ova tehnologija biće proširena i na modele *Irizar i6 i i6S* za prigradske rute na srednjim i velikim udaljenostima sa novom generacijom motora od 410ks kao i novim *131 NBG* šasijama dužine od 12 do 15 metara.

U poređenju sa CNG-om (komprimovanim prirodnim gasom), LNG ili tečni prirodni gas zauzima manje prostora (600 puta manje!), ima gustinu energije 1.4 puta veću i kompletan sistem teži manje.

Ovim novim razvojem Irizar je nastavio da širi svoj širok spektar tehnoloških rešenja koja se mogu prilagoditi bilo kojoj potrebi uključujući električne autobuse sa nultom emisijom, dizel autobuse, biogorivo, prirodni gas, HVO, hibrid i B100. Pored toga, ima i veliki katalog izbora koji obuhvata sve segmente tržišta, poput gradskih autobusa, prigradskih i međugradskih autobusa kao i međugradskih autobusa za redovne, povremene i premium linije. Ovime se, kao strateški cilj, nastavlja promovisati upotreba masovnog tranzita i izgradnje održivih projekata koji društvo i izazovi klimatskih promena zahtevaju.

**Izvor: [www.fleetbusandcoach.ie](https://www.fleetbusandcoach.ie/bus-and-coach/irizar-manufactures-the-first-liquid-natural-gas-lng-long-distance-coach/)**