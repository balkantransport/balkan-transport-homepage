---
title: "Flixbus mreža konačno stigla i u ‎‎Srbiju"
date: 2019-07-24T15:27:17+06:00
draft: false
# page title background image
bg_image: "images/backgrounds/page-title.jpg"
# meta description
description : "Flixbus mreža konačno je stigla i u Srbiju, Srbija će biti 29. zemlja koja je deo mreže FlixBus sistema."
# post thumbnail
image: "images/blog/flixbus-mreza-stigla-do-srbije/img1.jpg"
# post author
author: "Dušan Beraja"
# taxonomy
categories: ["Prevoznici", "Putnički saobraćaj"]
tags: ["flixbus", "fudeks", "europabus valjevo", "sirmiumbus"]
withVideo: "false"
pageUrl: "blog/flixbus-mreza-stigla-do-srbije"
# type
type: "post"
---

FlixBus, evropski sinonim za putovanja autobusom stigao je u Srbiju. Time je Beograd postao prvo polazno mesto, ali i važna polazna tačka FlixBusa u Srbiji. Zahvaljujući regionalnim partnerima **Fudeks d.o.o.** i **Sirmiumbus d.o.o.** 25. jula kreću prve zelene linije koje će putnicima iz Srbije ponuditi udobno putovanje u mnogobrojne benefite kao i mogućnost povezivanja sa **2000** destinacija širom **28** evropskih zemalja sa preko 350.000 dnevnih veza, po cenama prilagođenim svačijem budžetu. Prema **Zagrebu** i **Ljubljani** može se putovati već od **999** RSD (neke od destinacija i cena možete videti niže u ovom saopštenju).

*˝Od samih početaka ulaska FlixBusa u CEE South regiju 2016. godine, cilj nam je bio da povežemo sve države regije, te ponudimo potpunu zelenu i pametnu mobilnost i putnicima u Srbiji. U tome smo i uspeli.˝* – izjavio je Ante Grbeša, direktor FlixBus CEE South regije.\
*˝Uključenjem Srbije u FlixBus zelenu mrežu, učinili smo Srbiju dostupnom putnicima iz 28 evropskih zemalja koje FlixBus trenutno povezuje, ali isto tako omogućili smo lokalnom stanovništvu da putuje gde želi jednostavno, sigurno i povoljno˝.* – dodao je Ante

![Flixbus - Fudeks](/images/blog/flixbus-mreza-stigla-do-srbije/img2.jpg "Flixbus - Fudeks")

##### Povezivanje Beograda i Novog Sada
Prve zelene međunarodne FlixBus linije kreću **25. 7. iz Beograda** povezujući ga direktno sa destinacijama u **Hrvatskoj** i **Sloveniji**. Sa tri dnevna polaska i jednim noćnim, iz Beograda moći će svakodnevno da se putuje prema **Zagrebu** i **Ljubljani** za već od **999RSD**. Isto tako, Beograd se sezonski povezuje i sa **Dalmacijom** te **Istrom** i **Kvarnerom**; između ostalog sa **Biogradom**, **Vodicama**, **Šibenikom**, **Trogirom** i **Splitom** te **Rijekom**, **Opatijom**, **Rovinjem** i **Pulom**. Takođe, Beograd i Novi Sad povezuju se sa Budimpeštom. Upravo putem velikih čvorišta FlixBusa koja će biti direktno povezana sa Beogradom, poput Zagreba, Ljubljane ili Budimpešte, putnicima Srbije uz interkonekcije biće dostupno više od 2.000 destinacija širom 28 evropskih zemalja. Prodaja karata je otvorena, a karte će biti dostupne putem web stranice www.FlixBus.rs u domaćoj valuti (RSD), putem besplatne mobilne FlixBus aplikacije ili kod više od 200 prodajnih partnera FlixBusa širom Srbije.

##### Prednosti za FlixBus putnike
FlixBus putnici će profitirati od mnogobrojnih pogodnosti, pre svega od prioriteta kao što su sigurnost i udobnost.\
FlixBus u svakom autobusu osigurava više prostora između sedišta, utičnice, besplatan internet, besplatan prtljag ali i mogućnost otkazivanja ili promene rezervacije do 15 minuta pre polaska. Isto tako, određeni autobusi su opremljeni i rampama za invalide.

Primenom digitalizacije u tradicionalnoj industriji prevoza putnika, FlixBus je uzdrmao tržište. FlixBus je prvi krenuo sa pružanjem usluga mobilne aplikacije uz dodatu vrednost putniku, a integracijom u Google mapu putnicima je olakšano planiranje putovanja.\
*„Sa našom besplatnom mobilnom aplikacijom koja podržava iOS i Android uređaje, putnici mogu jednostavno da kupe svoje karte, da provere dostupne linije, da saznaju korisne informacije o svom putu ili da se posluže navigacijom kako bi locirali mesto polaska. Isto tako, autobuse smo opremili i rampama za invalide pa zaista možemo reći da smo uvođenjem svih ovih benefita pojednostavili putovanja i time omogućili vožnju autobusom svima koji to žele.˝* – zaključio je Ante.

##### Poslovni model zbog kojeg će profitirati domaća industrija
FlixBus je započeo kao start-up, 2013. godine nakon liberalizacije nemačkog tržišta. Svojim poslovnim modelom, za manje od 4 godine proširio se na gotovo celu Evropu; 2016. godine otvoreno je predstavništvo u Zagrebu koje je time postalo regionalni centar za CEE regiju, a u 2017. godini FlixBus ulazi na ostala tržišta regije, odnosno na Bosnu i Hercegovinu i ostvaruje prve korake na tržištu Srbije saradnjom sa lokalnim partnerom **Fudeks d.o.o.** Iste godine otvorena je i kancelarija u Beogradu. Uspeh FlixBus poslovnog modela potvrđuje da inovacija i preduzetnički duh u kombinaciji sa iskustvom i kvalitetom tradicionalnog autobuskog preduzeća čini ovu evropsku zelenu mrežu autobuskih linija snažnom i donosi jedan sasvim novi oblik poslovanja u autobuskom prevozu putnika.

FlixBus je svojim poslovnim modelom uspeo da privuče milione putnika širom Evrope, broji više od 100 miliona. Stvorio je hiljade novih poslova u industriji i time ojačao poslovanje regionalnih autobuskih prevoznika. Ovaj uspešan model prihvataju mnogobrojni regionalni autobuski partneri kao model vlastitog razvoja i napretka.
Čvrsti temelji stvoreni u centralnoj Evropi, podsticaj su za dalja širenje FlixBusa na jugoistok Evrope.\
*˝Ulazak na tržište Hrvatske, Slovenije, BIH i sada Srbije, samo je početak širenja mreže regijom. Prve linije u Srbiji tek su naznaka snažne ekspanzije koja će se nastaviti u narednim godinama u celoj regiji.˝* – izjavio je Dean Čebohin, direktor razvoja poslovanja za FlixBus CEE South regiju.

![Flixbus - Fudeks](/images/blog/flixbus-mreza-stigla-do-srbije/img3.jpg "Flixbus - Fudeks")

### Reč autora

##### Šta Flixbus sistem dobro donosi prevoznicima partnerima? 
Flixbus nema svoje autobuse, Flix sistem živi od partnera prevoznika sa kojima ima ugovore, po kojima se prevozniku partneru plaća cena po pređenom kilometru, što osigurava egzistenciju prevoznika i njihovim zaposlenima. Flixbus sistem zahteva određene normative u voznom parku, određena standardizacija voznog parka osigurava putnicima svih prevoznika partnera podjednake uslove prevoza. Flixbus je mreža koja se nezaustavljivo širi kroz Evropu, sistem posle 6 godina živi i širi se, broj partnera i putnika raste iz godine u godinu.

##### Kako Flixbus sistem pruža “niže” cene karata?
Jedno od najčešćih komentara “protivnika” Flixbus mreže i sistema, Flixbus aplikacija preko koje možete nabaviti svoje karte pruža određene povoljnosti prilikom kupovine karata, kupovinom karata unapred, ostvarićete bolju cenu. Kupovinom grupnih karata, takođe ostvarićete popust na kupovinu, takođe, način plaćanja karata, odrediće vašu cenu karte. Promotivne cene u određenom periodu omogućavaju da putujete po najnižim cenama, sve u svemu, već je viđeno principom “low-cost” kompanija u avio saobraćaju.

Zaključak je da nešto novo na tržištu može samo doprineti boljoj usluzi, za sada polasci samo iz Beograda, znači da će uskoro, sa novim partnerima prevoznicima i drugi gradovi postati polazne tačke zelene mreže koja povezuje gradove širom Evrope. Prevoznici koji odluče da posluju na svoj način, moraće da pruže bolju, kvalitetniju uslugu, nabave novija kvalitetnija vozila, kako bi parirali novom sistemu dostupnom i u Srbiji. 

**Izvor: Flixbus PR**\
**Foto: Balkan Transport**