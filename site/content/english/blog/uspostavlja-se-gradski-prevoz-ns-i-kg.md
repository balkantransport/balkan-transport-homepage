---
title: "Uspostavlja se gradski prevoz u Novom Sadu i Kragujevcu"
date: 2020-05-03T15:27:17+06:00
draft: false
# page title background image
bg_image: "images/backgrounds/page-title.jpg"
# meta description
description : "Od ponedeljka 04.05.2020. ponovo se uspostavljaju linije gradskog prevoza u Novom Sadu i Kragujevcu, uspostavljaju se i prvi polasci na međugradskim linijama u Srbiji."
# post thumbnail
image: "images/blog/uspostavlja-se-gradski-prevoz-ns-i-kg/img1.jpg"
# post author
author: "Dušan Beraja"
# taxonomy
categories: ["Gradski prevoz"]
tags: ["covid19", "gradski prevoz", "gradski prevoz novi sad", "gsp kragujevac", "gsp subotica", "gsp užice", "međugradski prevoz", "javni prevoz"]
# type
type: "post"
---

### Gradski prevoz Novi Sad

JGSP “Novi Sad” će od 04.05.2020. godine uspostaviti redovni linijski prevoz na celokupnoj mreži linija u gradskom, prigradskom i međumesnom prevozu. Režim odvijanja prevoza putnika će biti realizovan po važećem redu vožnje za subotu i to u sledećim periodima:

od 05:00 do 08.59 časova\
od 13:00 do 16:59 časova\
od 21:00 do 22:59 časova

U periodima od **09:00 do 12:59**, od **17:00 do 20:59**, od **23:00 do 05:00** časova prevoz se neće obavljati.
Linije **17** i **20** ne saobraćaju od **4. maja** do **ponovnog otvaranja tržnih centara**.

![JGSP “Novi Sad”](/images/blog/uspostavlja-se-gradski-prevoz-ns-i-kg/img2.jpg "JGSP “Novi Sad”")

Prevoz će biti organizovan u skladu sa “Instrukcijama za organizovanje javnog gradskog, prigradskog i lokalnog prevoza u primeni mera prevencije, sprečavanja širenja i smanjenja rizika bolesti COVID-19“ Vlade Republike Srbije br. 53-3455/2020-1 od 28.04.2020.\
Mole se korisnici usluga JGSP-a, da se pridržavaju mera koje su određene instrukcijama Vlade Republike Srbije.

#### LINIJE 6, 11A, 11B – PRIVREMENA IZMENA TRASE OD 04.05.

U skladu sa rešenjem Gradske uprave za saobraćaj i puteve (broj:IV-34-8511/19-4) **određuje se privremena izmena trase autobuskih linija broj 6, 11A i 11B zbog radova na rekonstrukciji Ulice Marka Miljanova u Novom Sadu**. Izmenjen režim saobraćajnih linija na snazi je 4. maja do 31. avgusta 2020. godine. Autobusi menjaju trasu kretanja na sledeći način:

###### LINIJA BROJ 6 (OBA SMERA)

Od raskrsnice Ulice Marka Miljanova i Beogradskog keja autobusi saobraćaju Beogradskim kejom do raskrsnice sa Ulicom Bajči Žilinskog , te se ispred objekta „Danubiusa“ okreću i izdržavaju vreme do narednog polaska.

###### LINIJE BROJ 11A i 11B (OBA SMERA)

**Linija 11A**: Autobusi sa Beogradskog keja skreću levo na Trg neznanog junaka, desno na Bulevar Mihajla Pupina, nastavljaju Uspenskom ulicom, Ulicom Jovana Subotića, Temerinskom ulicom, skreću levo u Ulicu Jovana Cvijića odakle saobraćaju redovnom trasom kretanja.\
**Linija 11B**: Od raskrsnice ulica Jovana Cvijića i Temerinske autobusi skrećju desno u Temerinsku ulicu, nastavljaju ulicama Jovana Subotića, Uspenska, Bulevar Mihajla Pupina, skreću desno na Trg Neznanog junaka, desno na Kej žrtava racije odakle saobraćaju redovnom trasom kretanja.\
AUTOBUSI NA LINIJAMA BROJ 6, 11A i 11B NA IZMENJENOM DELU TRASE KORISTE REDOVNA STAJALIŠTA DRUGIH LINIJA.

Za sve dodatne informacije putnici se mogu informisati telefonskim putem od 08:00 do 16:00 časova (021/527 399; 021/527 796).

U slučaju promena u režimu prevoza, korisnici usluga biće blagovremeno obavešteni.

### Gradski prevoz u Kragujevcu

U skladu sa merama koje je donela Vlada Republike Srbije od ponedeljka 04. maja 2020.godine počinje sa radom gradski i prigradski prevoz na teritoriji Grada Kragujevca.

![Gradski prevoz u Kragujevcu](/images/blog/uspostavlja-se-gradski-prevoz-ns-i-kg/img3.jpg "Gradski prevoz u Kragujevcu")

Prevoz mogu koristiti isključivo zaposlena lica uz obaveznu upotrebu zaštitne maske i rukavica prilikom ulaska u vozila i u toku vožnje. Korisnicima bez maske i rukavica neće biti dozvoljen ulazak u vozila JTP. Svi zaposleni moraju imati dopunjene e-KG kartice koje će čekirati prilikom ulaska u vozila JTP.

Zdravstveni i radnici u službama socijalne zaštite će se, do ukidanja vanrednog stanja, prevoziti na osnovu potvrda izdatih od institucije u kojoj su zaposleni.

Preventivne mere u cilju sprečavanja, širenja i smanjenja rizika bolesti COVID 19 biće istaknute na svim stajalištima i u vozilima javnog transporta putnika.

Sve informacije o vremenima polazaka su istaknute na **[sajtu](https://www.kgbus.rs/red-voznje)**.

Štampano izdanje reda vožnje uskoro će biti u prodaji.

### Gradski prevoz u ostalim gradovima

U **Užicu** će gradski saobraćaj početi da saobraća od 04.05.2020. po režimu vožnje “Letnji režim – školski raspust”, red vožnje kao i detaljne informacije u skladu sa aktuelnostima o prevozu u ovom gradu možete pronaći na **[sajtu direkcije za prevoz](http://www.uerazvoj.uzice.rs/od-ponedeljka-4-maja-krece-javni-gradski-i-prigradski-prevoz-na-teritoriji-grada-uzica/)**.

Gradski saobraćaj u Subotici počeće sa radom od 04.05.2020. godine, Rad javnog gradskog, prigradskog i lokalnog prevoza organizovaće se fazno, u skladu sa epidemiološkom situacijom. U prvoj fazi uspostavljanja odnosiće se na zaposlene, u drugoj fazi za učenike i studente, u trećoj za nezaposlene, turiste i sve osobe mlađe od 65 godina, odnosno u poslednjoj, četvrtoj za sve ostale građane.

Međugradski saobraćaj uspostavlja se delimično od ponedeljka 04.05.2020. godine, većina prevoznika počeće sa redukovanim brojem polazaka, zbog aktuelnog vandrednog stanja na teritoriji Republike Srbije, uzrokovanog epidemijom virusa “Covid 19”.\
Pre nego što krenete na put, informišite se direktno kod prevoznika sa kojim bi trebalo da putujete, nadamo se normalizaciji međugradskog prevoza od sledeće nedelje.

**Izvor: JGSP NS; KGBus, direkcijaue**

