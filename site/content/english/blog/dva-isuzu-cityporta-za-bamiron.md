---
title: "Dva Isuzu Cityporta za Bamiron"
date: 2020-03-26T15:27:17+06:00
draft: false
# page title background image
bg_image: "images/backgrounds/page-title.jpg"
# meta description
description : "Nakon kupovine dva Isuzu Cityporta krajem januara, autoprevoznik “Bamiron” iz Beograda ponosni je vlasnik još dva autobusa istog proizvođača."
# post thumbnail
image: "images/blog/dva-isuzu-cityporta-za-bamiron/img1.jpg"
# post author
author: "Dušan Beraja"
# taxonomy
categories: ["Gradski prevoz", "Autobusi", "Prevoznici"]
tags: ["bamiron", "gradski prevoz", "sejari doo", "autoprevoznici", "isuzu", "javni prevoz", "gradski autobus"]
# type
type: "post"
---

Radi se o klasičnom niskopodnom gradskom autobusu dugačkom 12m, pokreće ga Cummins turbo-dizel motor radne zapremine 6.700 cm3, snage 220 kW/300 KS, koji ispunjava Euro 6D ekološku normu, upareni sa ZF automatskim šestostepenim menjačem. Vozilo je opremljeno klima uređajem, rampom za olakšani ulaz osobama sa invaliditetom, posebnim mesto za osobe u kolicima, kao i malu decu u kolicima. 

![Isuzu Cityport za Bamiron BG](/images/blog/dva-isuzu-cityporta-za-bamiron/img2.jpg "Isuzu Cityport za Bamiron BG")

Takođe, ovaj autobus ima omogućenu opciju “Kneeling”, odnosno spuštanja visine na desnoj strani, kako bi se snizila visina poda vozila i omogućila olakšan ulazak slabije pokretnih osoba, osoba u kolicima, majkama sa decom.

![Isuzu Cityport za Bamiron BG](/images/blog/dva-isuzu-cityporta-za-bamiron/img3.jpg "Isuzu Cityport za Bamiron BG")

Krajem januara 2020. godine je obavljena svečana primopredaja prva dva Isuzu gradska autobusa u Srbiji, u krugu firme Sejari doo koja je generalni zastupnik, uvoznik i serviser kompanije Anadolu Isuzu, preuzeta su dva autobusa Isuzu Cityport, novi vlasnik je bio Bamiron BG iz Beograda. Firma Bamiron bavi se gradskim prevozom putnika u Beogradu, deo je grupe privatnih prevoznika okupljenih pod imenom GP – NP Arriva Litas. Vozila su od februara uključena u sistem javnog prevoza u Beogradu, sa oznaka P42025 i P42026.

![Isuzu Cityport](/images/blog/dva-isuzu-cityporta-za-bamiron/img4.jpg "Isuzu Cityport")

Danas, dva meseca kasnije pristižu još dva gradska autobusa marke Isuzu, čime će se saradnja između ovlašćenog uvoznika i servisera firme “Sejari doo” i firme “Bamiron BG” nastaviti.

![Isuzu Cityport](/images/blog/dva-isuzu-cityporta-za-bamiron/img5.jpg "Isuzu Cityport")

Isporučeni model Citiport, u crvenoj boji po želji kupca, nudi idealno rešenje za javni prevoz, istovremeno nudeći udobnost i sigurnost putovanja svojim prostranim unutrašnjim rasporedom. Sa dužinom od 12 metara, dizajniran je tako da zadovolji koncept idealnog rešenja za javni prevoz, uzimajući u obzir stvarne potrebe prevoza putnika većih gradova.

![Isuzu Cityport enterijer](/images/blog/dva-isuzu-cityporta-za-bamiron/img6.jpg "Isuzu Cityport enterijer")

Kapacitet putnika koji ovaj autobus može imati je 100 putnika, uključujući i sedenje i stajanje. Sedišta su klasična za gradski prevoz. U vozilu su predviđena mesta za korisnike invalidskih i dečijih kolica kao i rampa za lakši ulaz na drugim vratima uz obavezni kneeling sistem. Dodatak sigurnosti i komforu su i trostruki vertikalni rukohvati na više mesta u unutrašnjosti vozila.

![Isuzu Cityport enterijer](/images/blog/dva-isuzu-cityporta-za-bamiron/img7.jpg "Isuzu Cityport enterijer")

Cityport omogućava i najviši nivo komfora za vozača, koji je ogradom odvojen od putničkog prostora, a tabla sa instrumentima predstavlja jedno od najsavremenijih rešenja ove vrste u autobuskoj industriji. Udobnost će osigurati ergonomsko sedište sa naslonima za ruke prilagodljivo masi vozača.

![Isuzu Cityport kabina](/images/blog/dva-isuzu-cityporta-za-bamiron/img8.jpg "Isuzu Cityport kabina")

Vozilo je opremljeno instrument tablom proizvođača “Actia”, poput drugih evropskih proizvođača kao što su Solaris, Iveco… 

![Isuzu Cityport instrument tabla](/images/blog/dva-isuzu-cityporta-za-bamiron/img9.jpg "Isuzu Cityport instrument tabla")

Pored klasičnih analognih pokazivača brzine i obrtaja, centralni deo instrument table zauzima i displej, na kome se ispisuju sve značajne informacije o samom vozilu, indikatori, digitalizovani instrumenti itd. U desnom uglu iznad tastature menjača, nalazi se i veliki displej na kome vozač ima pregled kamera koje su instalirane u samom vozilu, a pre svega iznad samih vrata za ulaz/izlaz putnika.

![Isuzu Cityport kamere](/images/blog/dva-isuzu-cityporta-za-bamiron/img10.jpg "Isuzu Cityport kamere")

Sa leve strane, nalazi se prekidač za svetla, tasteri za grejače retrovizora, podešavanje šibera, unutrašnja svetla, kao i taster za podešavanje visine instrument table, prekidač za sva četiri migavca…

![Isuzu Cityport leva strana komandne table](/images/blog/dva-isuzu-cityporta-za-bamiron/img11.jpg "Isuzu Cityport leva strana komandne table")

Iznad vozača se nalazi klima centar, odnosno konzola za podešavanje klime/grejanja u samom vozilu, kao i kontrolna jedinica za displej.

![Isuzu Cityport klima centar](/images/blog/dva-isuzu-cityporta-za-bamiron/img12.jpg "Isuzu Cityport klima centar")

Ovaj gradski model ima prepoznatljiv dizajn, koji definiše i prednji ugaoni displej, što do sada nije bilo mogućnosti videti na našim ulicama. Raspored unutrašnjosti je prilagođen svakodnevnoj eksploataciji i na najopterećenijim gradskim linijama, što se u praksi i dokazalo. Vozila su niskopodna i opremljena su rampama za ulazak osoba sa ograničenom pokretljivošću u kolicima. Vozila kompanije Bamiron su jedna od najurednijih na ulicama Beograda. Verujemo da je nabavka ova dva vozila, zapravo potvrda zadovoljstva nabavke od pre par nedelja, kompletna usluga kompanije Bamiron BG u Beogradu je na jako visokom nivou.

**Foto: Balkan Transport**