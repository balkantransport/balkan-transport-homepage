---
title: "Coach Euro Test 2021: Volvo 9700DD"
date: 2021-09-26T09:30:00+06:00
draft: false
# page title background image
bg_image: "images/backgrounds/blog/ecs2021-volvo-background.jpg"
# meta description
description : "Prošlo je oko 9 meseci od zvaničnog pojavljivanja prvog autobusa na sprat iz fabrike Volvo, početkom 2021. godine Volvo je javnosti predstavio Volvo 9700DD. Pre zvaničnog predstavljanja za tržište Evrope, nekolicina autobusa je svoje mesto našla na tržištu Švedske i Finske, kao neka vrsta test modela."
# post thumbnail
image: "images/blog/ecs2021-volvo-9700-dd/img1.jpg"
# post author
author: "Dušan Beraja"
# taxonomy
categories: ["Autobusi"]
tags: ["volvo", "coach euro test 2021"]
# type
type: "post"
---

Volvo je na tržište izašao sa ciljem da svoj proizvod prilagodi svima, tako da je Volvo 9700DD moguće poručiti u pet različitih dužina od 13 do 14,8m. Samim tim i sam kapacitet vozila ide od 79 do neverovatnih 96 mesta, moguće je imati i čitavih 100 (vađenjem toaleta). Fleksibilnost i mogućnost prilagođavanja svakome nije baš pošlo za rukom pri izboru pogona ili menjača, u svim verzijama nalazi se Volvo Euro 6 motor, sa oznakom D11K sa 339kW odnosno 460 ks, sa obrtnim momentom od 1585nM koje dostiže između 1000-1400 obrtaja. Motor je uparen sa klasičnim, vanvremenskim I-Shift menjač, koji je već nadaleko poznat, ispitan i dokazan. Radi se o modelu AT2412F.

U zavisnosti od izbor dužine šasije, autobus može imati rezervoar od 410, 615 ili 840L, a standardni je rezervoar za AdBlue od 64L sa leve strane vozila.

Ovaj deker je razvijen na novoj generaciji modela 9700 i 9900, primetan je isti dizajn, zamišljen je kao autobus za za sve vrste putovanja, od kratkih transfera za velike grupe, gradske vožnje, pa sve do dalekih destinacija.

![Volvo 9700DD eksterijer 1](/images/blog/ecs2021-volvo-9700-dd/img2.jpg "Volvo 9700DD eksterijer 1")

Već viđeno na gotovo svim novim autobusima, klasične retrovizore zamenjeni su sa kamerama i displejima unutar kabine. Dizajn spolja je futuristički, moderan, izražene linije duž vozila daju vozilu spefičan i upadljiv dizajn, svakako da ovako nešto ne može da prođe nezapaženo.

![Volvo 9700DD retrovizori](/images/blog/ecs2021-volvo-9700-dd/img3.jpg "Volvo 9700DD retrovizori")

Što se tiče enterijera, Volvo u ovom modelu nudi različite konfiguracije sedišta, sa različitim nivoima udobnosti i komfora, počevši od sedišta za kraće relacije, pa do udobnih sedišta za duža putovanja.

Model koji se pojavio na testu „Coach Euro 2021“ ima 79 sedišta kao i Kielova sedišta koja pripadaju Volvo Comfort 3 seriji sedišta, koja su druga kategorija po udobnosti sedišta u ponudi Volvoa. Sedišta su ergonomska, pružaju odličnu potporu za leđa, međutim utisak koji se stiče da su sedišta previše uska i da nema dovoljan razmak između njih. Takođe, zamerka na testu ide na račun toaleta, gde kada se zatvore vrata, jednostavno postaje previše klaustrofobično, odnosno prostora gotovo da nema.

![Volvo 9700DD enterijer 1](/images/blog/ecs2021-volvo-9700-dd/img4.jpg "Volvo 9700DD enterijer 1")

![Volvo 9700DD enterijer 2](/images/blog/ecs2021-volvo-9700-dd/img5.jpg "Volvo 9700DD enterijer 2")

![Volvo 9700DD enterijer 3](/images/blog/ecs2021-volvo-9700-dd/img6.jpg "Volvo 9700DD enterijer 3")

![Volvo 9700DD enterijer 4](/images/blog/ecs2021-volvo-9700-dd/img7.jpg "Volvo 9700DD enterijer 4")

Ostale zamerke dela komisije odnose se na dimenzije volana, prečnik volana od 50cm je za današnje standarde malo veliko, ali u ponudi je i nešto „manji“ volan od 45cm, takođe, dodatne zamerke su na podešavanja sedišta vozača koje je ograničeno zbog postavke pp aparata iza samog vozača, kao i zbog nedovoljno opcija podešavanja volana.

![Volvo 9700DD kokpit](/images/blog/ecs2021-volvo-9700-dd/img8.jpg "Volvo 9700DD kokpit")

Stiče se utisak da je Volvo prvenac i dalje u fazi razvoja i traženja pozicije na tržištu Evrope, gde je broj prodatih 9700DD sveden na nivo statističke greške, mnogo bolja je situacija u matičnoj Švedskoj, kao i zemljama Skandinavije, ipak vizija i planovi Volva su da se umeša među najveće, a to su trenutno Setra i Van Hool, a ne treba zaboraviti ni Neoplan.

Najveći plus ovog modela jeste moderan i upadljiv dizajn, odličan odabir materijala, boja, prijatan ambijent unutar samog vozila zahvaljujući LED osvetljenju, pouzdana mehanika, pouzdana tehnologija oprobana na već pređašnjim modelima. Ipak, ostaje nejasno zašto se Volvo odlučio za motor od samo 460 konjskih snaga i ne nudi drugu opciju za pogonski agregat. Prazan Volvo 9700DD teži gotovo 26 tona, na testu u Sloveniji novinari su uočili da ovom dekeru u brdu nedostaje snage (iako su testovi rađeni sa praznim vozilima, bez putnika i tereta), ostaje diskutabilno da li će u ponudi biti još neki od motora, obzirom na želju Volva da se prilagodi raznim potrebama klijenata.

![Volvo 9700DD eksterijer 2](/images/blog/ecs2021-volvo-9700-dd/img9.jpg "Volvo 9700DD eksterijer 2")

![Volvo 9700DD svetla](/images/blog/ecs2021-volvo-9700-dd/img10.jpg "Volvo 9700DD svetla")

**Izvor: [www.bussmagasinet.no](https://bussmagasinet.no/)**