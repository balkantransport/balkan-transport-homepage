---
title: "Električni Solarisi za Novi Sad"
date: 2022-03-31T00:00:00+06:00
draft: false
# page title background image
bg_image: "images/backgrounds/blog/solaris-djenova-background.jpg"
# meta description
description : "Novi Sad, Evropska prestonica kulture, postaće prvi grad u Srbiji čije će građane prevoziti električni Solaris autobusi."
# post thumbnail
image: "images/blog/dusan-test/img1.jpg"
# post author
author: "Luka Kalinić"
# taxonomy
categories: ["Autobusi", "Gradski prevoz"]
tags: ["solaris", "Novi Sad"]
withVideo: "false"
pageUrl: "blog/dusan-test"
# type
type: "post"
---

Predstavnici kompanije *Solaris Bus & Coach* i gradskog prevoznika *JGSP Novi Sad* potpisali su ugovor za isporuku 10 električnih autobusa ***Solaris Urbino 12*** kao i 
izgradnju propratne infrastrukture ukupne vrednosti preko 6 miliona evra. Završetak isporuke vozila sa nultom emisijom očekuje se početkom 2023. godine.

![Potpisivanje ugovora](/images/blog/dusan-test/img2.jpg "Potpisivanje ugovora")

Smešten na obalama reke Dunav, Novi Sad je drugi po veličini grad u Srbiji i ujedno prvi grad u Srbiji na čijim ulicama će saobraćati *Solaris* električni autobusi. *JGSP Novi Sad* potpisao je ugovor sa Solarisom za isporuku 10 električnih autobusa ***Solaris Urbino 12***. Ugovor uključuje i izgradnju propratne infrastrukture, tj. pet priključnih i tri stanice za punjenje putem pantografa. Vozila će biti isporučena Srbiji u roku od 13 meseci od dana potpisivanja ugovora vrednog 6,2 miliona evra.

Ulaganja u vozila javnog gradskog prevoza sa nultom i niskom emisijom štetnih gasova predstavlja veliki korak u nastojanju da se poboljša kvalitet života, posebno u velikim gradovima. Ugovor koji je potpisan ne predstavlja prvu saradnju između poljskog proizvođača autobusa i **JGSP Novi Sad**. U prošlosti, gradski prevoznik je, pored kupovine vozila drugih proizvođača, kupio i šest autobusa ***Solaris Urbino 12 CNG***. Novi Solaris Urbino električni autobusi neće ispuštati nikakve štetne supstance u atmosferu i zahvaljujući tihom radu motora, one će obezbediti veoma udobnu vožnju. Nabavku električnih autobusa finansirala je *Evropska banka za rekonstrukciju i razvoj*, u okviru ***"Green Cities Framework 2 W2 - Novi Sad Electric Buses"*** projekta.

Vozila će posedovati *Solaris High Pover* baterije kapaciteta 90kWh, koje će se puniti koristeći *plug-in* utičnice i pantografske punjače. Glatku vožnju u vozilima dugim 12 metara obezbediće motor sa vazdušnim hlađenjem snage 160kW.

![Elektricni Solaris Urbino za Novi Sad](/images/blog/dusan-test/img3.jpg "Elektricni Solaris Urbino za Novi Sad")

Štaviše, prevoznik je preduzeo korake kako bi obezbedio najviši nivo udobnosti i sigurnosti za svoje putnike. Osim klimatizacije i sistema video nadzora ugrađenog unutra vozila koji su deo standardne opreme, ovi niskopodni autobusi moći će da se pohvale i najsavremenijim sistemom ***MirrorEye***. Ovaj sistem sastoji se od kamera, koje predstavljaju zamenu za bočne retrovizore, koje proširuju vidno polje vozača i poboljšavaju vidljivost pri jakom suncu, kao i tokom kiše ili nakon sumraka. Dakle, sistem značajno doprinosi poboljšanju bezbednosti na putevima.

Prvi Solaris autobusi stigli su u Srbiju davne 2011. godine. Od tada, pa do danas, Solaris je isporučio Srbiji preko 200 autobusa. Uskoro će dočekati i nove električne Solaris autobuse. Trenutno se na evropskim putevima nalazi preko 1200 električnih autobusa *Solaris Urbino*, a lista narudžbi i dalje raste. Zahvaljujući izuzetno tihom radu, sa nultom emisijom, kao glatkom i udobnom vožnjom, sve veći broj operatera odlučuje se da u svoj vozni park uvede električni Solaris autobuse.

**Izvor: [www.solarisbus.com](https://www.solarisbus.com/)**