---
title: "Krenula Flixbus linija iz Beograda za Budimpeštu"
date: 2019-10-03T15:27:17+06:00
draft: false
# page title background image
bg_image: "images/backgrounds/page-title.jpg"
# meta description
description : "Nakon linija ka Hrvatskoj i Sloveniji, Flixbus mreža od 03.10.2019. godine povezuje Srbiju i sa Mađarskom."
# post thumbnail
image: "images/blog/flixbus-beograd-budimpesta/img1.jpg"
# post author
author: "Dušan Beraja"
# taxonomy
categories: ["Prevoznici", "Putnički saobraćaj", "Turizam"]
tags: ["fudeks", "setra", "flixbus", "turizam", "javni prevoz", "prevoz putnika"]
# type
type: "post"
---

Jutros u 08.00h sa Beogradske Autobuske Stanice (BAS) krenula je nova linija u okviru Flixbus sistema, koja povezuje Beograd sa glavnim gradom Mađarske, Budimpeštom. Trideset minuta kasnije, sa autobuske stanice u Budimpešti (Budapest Népliget) kreće i prvi polazak ka Srbiji.

Osim ovih polazaka, Beograd i Budimpeštu, povezivaće još tri polaska svakog dana. Novost sa ovom linijom je i ta da se osim Beograda, ovog puta i Novi Sad povezuje na “zelenu mrežu linija”.

![Prijem putnika Beograd – Budimpešta 08:00 – Fudeks Beograd /Flixbus](/images/blog/flixbus-beograd-budimpesta/img2.jpg "Prijem putnika Beograd – Budimpešta 08:00 – Fudeks Beograd /Flixbus")

Sve polaske na ovoj liniji obavljaće firma “Fudeks” iz Beograda, koja već godinama povezuje Beograd i Budimpeštu svojim autobusima.

Pored standardnog načina prodaje za Flixbus, odnosno kupovina karata kroz aplikaciju ili preko internet sajta (flixbus.rs) karte je moguće kupiti i na oko 250 prodajnih mesta širom Srbije, a u planu je proširenje mreža linija kao i prodajnih mesta.

![Prvi putnici na “zelenoj liniji” ka Budimpešti](/images/blog/flixbus-beograd-budimpesta/img3.jpg "Prvi putnici na “zelenoj liniji” ka Budimpešti")

Zaključno sa 30. septembrom, obavljeni su poslednji sezonski polasci od Beograda ka hrvatskom primorju, ukinuti su polasci do Splita i Rovinja, ali ostao je isti broj polazaka ka Zagrebu, te će putnici iz Beograda i dalje moći do hrvatskog primorja sa presedanjem u Zagrebu. Osim ka primorju, iz Zagreba će naši putnici imati vezu i ka Italiji, Austriji i Nemačkoj.

![Setra S516HD Fudeks (Flixbus)](/images/blog/flixbus-beograd-budimpesta/img4.jpg "Setra S516HD Fudeks (Flixbus)")

Osim za vezu sa Budimpeštom, linija ka Budimpešti je veoma značajna jer je prestonica Mađarske, veoma bitno čvorište Flix linija ka celoj Evropi, te omogućava svim putnicima vezu ka Austriji, Češkoj, Nemačkoj, Poljskoj. Veza sa Budimpeštom omogućiće putnicima i brzu vezu sa Bečom, budući da na svakim sat vremena postoji veza između prestonica Mađarske i Austrije.

![“Zeleni autobusi” firme “Fudeks” prevoziće putnike do Budimpešte](/images/blog/flixbus-beograd-budimpesta/img5.jpg "“Zeleni autobusi” firme “Fudeks” prevoziće putnike do Budimpešte")

U prilog novim polascima firme “Fudeks” koja je sa dosadašnja dva polaska dnevno, počela da vozi četiri puta dnevno ide i rekonstrukcija pruge između Beograda i Novog Sada, te odsustvo direktne linije između Beograda i Budimpešte.

![Setra S516HD, Fudeks Beograd](/images/blog/flixbus-beograd-budimpesta/img6.jpg "Setra S516HD, Fudeks Beograd")

Broj linije **990 Beograd** – (Novi Sad) – **Budimpešta**\
**Polasci iz Srbije ka Budimpešti**

![Polasci Beograd -> Budimpešta](/images/blog/flixbus-beograd-budimpesta/img7.jpg "Polasci Beograd -> Budimpešta")

**Polasci iz Budimpešte ka Srbiji**

![Polasci Budimpešta -> Beograd](/images/blog/flixbus-beograd-budimpesta/img8.jpg "Polasci Budimpešta -> Beograd")

**Foto: Balkan Transport**