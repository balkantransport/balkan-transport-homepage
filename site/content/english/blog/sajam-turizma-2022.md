---
title: "43. Međunarodni sajam turizma"
date: 2022-03-23T00:00:00+06:00
draft: false
# page title background image
bg_image: "images/backgrounds/blog/fudeks-budimpesta-background.jpg"
# meta description
description: "Nedelju dana pred početak najveće turističke smotre u zemlji i regionu, **43. Međunarodnog beogradskog sajma turizma**, na Beogradskom sajmu održana je konferencija za medije na kojoj su najavljeni učesnici i program manifestacije."
# post thumbnail
image: "images/blog/sajam-turizma-2022/img1.jpg"
metaImage: "https://www.balkantransport.net/images/blog/sajam-turizma-2022/img1.jpg"
# post author
author: "Luka Kalinić"
# taxonomy
categories: ["Turizam"]
tags: ["Srbija", "Turizam", "Sajam"]
withVideo: "false"
pageUrl: "blog/sajam-turizma-2022"
# type
type: "post"
---

Sajam sa dugom tradicijom, jedan od ključnih pokretača privrede Srbije u celini, simbol turističkog predstavljanja za čitavu branšu i omiljena manifestacija posetilaca Beogradskog sajma, ove godine iščekivan je sa posebnim nestrpljenjem.

**Pod sloganom "Između planina i mora"** **od 24. do 27. marta** predstoji nam 43. Međunarodni sajam turizma koji će sveobuhvatnom ponudom zadovoljiti želje i navike ljubitelja putovanja.

Po ekskluzivnim sajamskim cenama, pred posetiocima će biti *first minute* ponude i paketi sa mnoštvom pogodnosti za putovanja prema sopstvenim afinitetima: porodična putovanja, daleke i egzotične destinacije, putovanja za mlade, city break, odmor i oporavak u banjama, spa vikendi na planinama, eko i aktivni turizam, kongresna dešavanja…

Na sajmu se predstavljaju: Grčka, Turska, Crna Gora, Tunis, Egipat, Bosna i Hercegovina, Bugarska, Severna Makedonija, Rumunija, Mađarska, Slovačka, Maldivi, a pojedinačno nastupaju izlagači iz Albanije, Hrvatske i Slovenije.

Po prvi put ove godine posetiocima će ekskluzivno biti predstavljene dve nove, i u svetskim okvirima, vrhunske destinacije: egzotična Malezija i Demokratska Republika Sao Tome i Principe, koju čine dva ostrva u Gvinejskom zalivu u centralnoj Africi.

**Preko 40 domaćih i stranih tur-operatora i agencija učestvuje** na Sajmu turizma:

Kontiki, Big Blue, Wayout, Astra Travel, Odeon, Allegra Krstarenja, Belvi, Ponte, Robinson, Plana Tours, Mediteraneo Holidays, Grand, Euroturs, Fibula, Supernova Travel, Nitravel, Sabra i dr.

Pomoćnica ministra za trgovinu, turizam i telekomunikacije Jelena Milenković Orlić istakla je da je za ministarstvo ovo dobra prilika za razvoj saradnje sa drugim zemljama i najavila da će na Sajam turizma doći i sedam ministara turizma iz regiona i sveta.

Pokrajinski sekretar za privredu i turizam Vojvodine Nenad Ivanišević je najavio dve važna sadržaja kojima će se predstaviti Vojvodina. Jedan je verski turizam i organizuje se prvi put, a drugi Tur de Fruška, koji podrazumeva obilazak Fruške Gore biciklom.

Prema rečima direktorke Turističke organizacije Srbije Marije Labović, ova organizacija će na Sajmu turizma nastupiti pod sloganom „Srbija. Doživi“, koji predstavlja i novi brend Srbije kao turističke destinacije.

Grad Beograd će, kako je najavio direktor Turističke organizacije Beograda Miodrag Popović, organizovati predstavljanje beogradskih opština, a oni koji dođu na sajam imaće priliku da premijerno pogledaju seriju novih, kratkih turističkih filmova o najznačajnijim turističkim atrakcijama glavnog grada.

Sajam i ove godine ostaje u znaku koncepta Srbija stvara, nacionalne platforme koja kreira brend moderne Srbije, oslanjajući se prvenstveno na međunarodno prepoznate, talentovane i izuzetne pojedince, koji inspirišu svojim dostignućima, inovacijama i kreativnim idejama.

Beogradski sajam je i na ovogodišnjoj manifestaciji nastavio sa programom organizovanog dovođenja kupaca. U saradnji sa poslovnim partnerima Sajma turizma, Privrednom komorom Srbije i Evropskom mrežom preduzetništva, odvijaće se B2B program i omogućiti veliki broj poslovnih sastanaka u specijalnom prostoru „B2B Meetings“ (hala 1), zahvaljujući B2B poslovnom portalu namenjenom registraciji kako izlagača, tako i poslovnih posetilaca.

Istovremeno će, pored Sajma turizma, tradicionalno biti održane još dve srodne manifestacije koje rastu svake godine po obimu i broju učesnika: **17. Međunarodni sajam hotelsko-ugostiteljske opreme HORECA-OPREMA (24 – 27.mart)** i **12. Međunarodni sajam vina BEOWINE (25 – 26. mart)**.

##### 17. Međunarodnog sajma hotelsko-ugostiteljske opreme HORECA-OPREMA
U okviru programa 17. Međunarodnog sajma hotelsko-ugostiteljske opreme HORECA-OPREMA, nove trendove u hotelskoj industriji i ugostiteljstvu u halama 2A i 2C Beogradskog sajma prikazaće najznačajnije kompanije koje se bave proizvodnjom i distribucijom najsavremenijih proizvoda i asortimana za opremanje ugostiteljskih objekata, restorana i hotela, kao i uslužnim delatnostima, novim trendovima poslovanja, snabdevanja i funkcionisanja ugostiteljskih objekata.

##### 12. Međunarodni sajam vina BeoWine
Dvodnevna vinska smotra, 12. Međunarodni sajam vina BeoWine, održaće se u hali 3 Beogradskog sajma, u petak i subotu, 25. i 26. marta 2022. godine. Pored Srbije, na Sajmu vina ove godine učestvuju proizvođači vina i opreme iz Italije, Slovenije, Hrvatske, Republika Srpske, Crne Gore, Bosne i Hercegovine, KiM. Kroz predstavljanje i ocenu aktuelne izlagačke ponude, edukaciju o novim trendovima u regionalnom i globalnom vinarstvu, degustaciju aktuelne berbe velikog broja proizvođača, posetioci će dobiti priliku da uživaju u sinergiji koju BeoWine godinama uspostavlja.

**Najuspešnija po svim kriterijumima – kvalitetu, sadržaju, privlačnosti za učesnike i posetioce, manifestacija će posle godine pauze na zadovoljstvo svih učesnika spojiti turizam, biznis i zadovoljstvo i pojačati pozitivnu klimu u domenu želje za putovanjima.**

Kroz ponudu omiljenih, ali i premijernih destinacija, sajam će biti usmeren ka oporavku i obnoviturističkog ambijenta, kao i promociju trendova i inovacija koje će oblikovati budućnost turističke industrije.

Uz standardno visok profesionalni nivo u organizaciji i poslovanju, zadovoljavajući potrebe svih učesnika i izlagača, sajam je spreman da privuče i dočeka svoje verne posetioce i ponudi nezaboravan sajamski turistički doživljaj.

### Dobro došli na Sajam turizma!

###### Radno vreme Sajma turizma i Sajma Horeca-oprema:
ČET – SUB, 24 – 26. mart: 10:00 – 19:00\
NED, 27. mart 10:00 – 18:00

###### Radno vreme Sajma vina:
PET – SUB, 25 – 26. mart: 10:00 – 19:00

###### Ulaznice:
Cena pojedinačne ulaznice je 400 RSD, grupna ulaznica 300 RSD, grupna ulaznica za đake i studente 300 RSD.\
Porodična ulaznica: 800,00 RSD\
Poslovna ulaznica sa paketom pogodnosti: 2.000 RSD\
U subotu i nedelju, 26. i 27. marta, za učenike srednjih stručnih škola turističko-ugostiteljskog smera, ulaz na sajam je besplatan, uz overen spisak učenika od strane škole.

###### Parking: 
150 RSD po satu

###### Medijski partneri manifestacije:
Rusian Travel Digest, Travel Daily News, Place2Go, Caffe Montenegro, Tourism-InSider, Turizmcinin gazetesi, TU Magazin, Kongresni turizam, Turistički svet, Srbija koju volim, Stylers, Adria Media Group, Color Press Group, Furaj.ba, Turistička prizma, TripinSrbija, Lutajući putnik, Events in Serbia, SAT Media Group, Turizam TV.

###### Hotel partneri:
Hotel Mona Plaza, Hotel Nobel

**Izvor: [www.sajam.rs](https://sajam.rs/za-nedelju-dana-pocinje-najveci-turisticki-sajam-u-regionu/)**