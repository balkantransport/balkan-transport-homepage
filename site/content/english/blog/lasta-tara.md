---
title: "Kompanijom “Lasta” na Taru ‌‌‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌  ‌‌  "
date: 2022-01-20T00:00:00+06:00
draft: false
# page title background image
bg_image: "images/backgrounds/events/vdl_berkhof_dve_uspesne_decenije_u_Srbiji/lasta/lasta-background.jpg"
# meta description
description : "Nakon Kopaonika, u saradnji sa kompanijom Lasta vodimo vas na Taru, najlepšu planinu u našoj zemlji po mišljenju mnogih."
# post thumbnail
image: "images/blog/lasta-tara/img1.jpg"
metaImage: "https://www.balkantransport.net/images/blog/lasta-tara/img1.jpg"
# post author
author: "Dušan Beraja"
# taxonomy
categories: ["Prevoznici", "Turizam"]
tags: ["lasta", "tara"]
withVideo: "true"
videoUrl: "https://www.youtube.com/embed/-JiCWjzmf20"
pageUrl: "blog/lasta-tara"
# type
type: "post"
---

Svakodnevno od 25. decembra do 31. marta, kompanija Lasta saobraća na zimskoj sezonskoj liniji ka Tari. U organizaciji kompanije Lasta, naš tim je imao prilike posetiti Taru, i upoznati se sa uslugom koju ova kompanija nudi na liniji ka ovoj planinskoj destinaciji u našoj zemlji.

Lasta je siguran i bezbedan partner na svim putovanjima. U ovoj godini obeležava 75 godina rada i postojanja. Lidersku poziciju u autobuskom saobraćaju u Srbiji i Evropi odavno je stekla beležeći iz godine u godinu nove uspehe na tržištu. Lastini autobusi stižu do najznačajnijih i najatraktivnijih destinacija u Evropi i Aziji.

U godinama pandemije Covid 19 ova kompanija modifikovala je svoj rad i uspešno odgovorila na zahteve građana i svih relevantnih institucija države Srbije, ostajući dosledna svojoj tradiciji u kojoj ključnu poziciju zauzima odgovornost prema putnicima, učesnicima u saobraćaju i društvu u celini.

![Lasta Tara](/images/blog/lasta-tara/img2.jpg "Lasta Tara")

![Lasta Tara](/images/blog/lasta-tara/img3.jpg "Lasta Tara")

Planina Tara nalazi se u zapadnoj Srbiji. Sa severozapadne strane sam masiv definisan je dubokim kanjonom reke Drine, dok sa druge strane svojim obroncima spušta ka kremanskoj dolini i dolini reke Đetinje. Zahvaljujući netaknutoj prirodi, i širokom spektru prirodnih lepota koje se retko gde drugde mogu videti, 1981. Tara biva proglašena nacionalnim parkom. Tara je najčešći izbor avanturista i ljubitelja istraživanja netaknute prirode i nestvarnih prirodnih lepota. Najviši vrh planine Tara u Srbiji je Zborište 1544m nv.

![Lasta Tara](/images/blog/lasta-tara/img4.jpg "Lasta Tara")

![Lasta Tara](/images/blog/lasta-tara/img5.jpg "Lasta Tara")

Kompanija Lasta povezuje Beograd i Taru svakog dana tokom zimske sezone. Polazak iz Beograda je u 08h sa BAS-a (Beogradske autobuske stanice), a povratak sa Tare je rezervisan za 16:15h. Lasta do Tare saobraća preko Lajkovca, Valjeva i Bajine Bašte. Polazak iz Lajkovca je u 09:15h, iz Valjeva u 10h a iz Bajine Bašte u 12:35h. Karte se mogu kupiti u Lastinoj turističkoj agenciji i hotelu „Omorika“ na Tari, kao i u samom autobusu.

![Lasta Tara](/images/blog/lasta-tara/img6.jpg "Lasta Tara")

Kvalitet putovanja primeren je savremenim standardima, a povoljne cene i popusti za široku populaciju putnika (studente, penzionere, lica starija od 65 godina, omladinu, decu i novinare), razlog su više da krenete i uživate u zadivljujućim lepotama reke Drine, stoletnih šuma i bistrih jezerskih voda.

![Lasta Tara](/images/blog/lasta-tara/img7.jpg "Lasta Tara")

Pored polazaka na redovnoj liniji, Lastina turistička agencija nudi mogućnost odmora i rekreacije na Tari. Zainteresovani putnici u poslovnicama Lastine turističke agencije mogu kupiti aranžmane sa smeštajem u hotelima Omorika i Beli bor. Kupovinom aranžmana obezbeđen je popust od 20% na prevoz Lastinim polaskom za Taru.

Zahvaljujemo se zaposlenima iz kompanije „Lasta“ na tehničkoj podršci i značajnom doprinosu realizacije zimske patrole ka Tari.

#### Lasta Travel & Tourism Beograd
**+381 (0) 11 6641 251**

#### Lasta Info Centar
**+381 (0) 11 3348 555**

#### Informacije I rezervacije Tara
**+381 (0) 64 8257 152**

**[www.lasta.rs](https://www.lasta.rs)**

### Video reportaža