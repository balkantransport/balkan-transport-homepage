---
title: "Leskovac Kanisu poverava linije gradskog i prigradskog prevoza"
date: 2023-10-07T00:00:00+06:00
draft: false
# page title background image
bg_image: "images/backgrounds/blog/kanis_leskovac-background.jpg"
# meta description
description : "Kako nezvanično saznaje portal [resetka.rs](https://www.resetka.rs/), novi partner u gradskom i prigradskom saobraćaju grada Leskovca je “Kanis” DOO, a ugovor se sa njima zaključuje na 20 godina uz veliki broj povlašćenih kategorija putnika koje neće plaćati gradski i prigradski prevoz."
# post thumbnail
image: "images/blog/leskovac-kanisu-poverava-linije-gradskog-i-prigradskog-prevoza/img1.jpg"
metaImage: "https://www.balkantransport.net/images/blog/leskovac-kanisu-poverava-linije-gradskog-i-prigradskog-prevoza/img1.jpg"
# post author
author: "Luka Kalinić"
# taxonomy
categories: ["Gradski prevoz", "Prevoznici", "Putnički saobraćaj"]
tags: ["kanis", "autoprevoznici", "gradski prevoz", "javni prevoz", "prevoz putnika", "Leskovac"]
withVideo: "false"
pageUrl: "blog/leskovac-kanisu-poverava-linije-gradskog-i-prigradskog-prevoza"
# type
type: "post"
---

Kako navodi izvor portala [resetka.rs](https://www.resetka.rs/) iz Odeljenja za komunalno-stambene poslove, saobraćaj i infrastrukturu grada Leskovca, **Kanis** preuzima kompletan prevoz putnika na teritoriji grada Leskovca. Prema informacijama koje je portal [resetka.rs](https://www.resetka.rs/) dobio, ova firma je dala najbolju ponudu za obavljanje ove komunalne delatnosti, a pored njih se na konkurs prijavio i autoprevoznik **Frenki**.

![Kanis Leskovac](/images/blog/leskovac-kanisu-poverava-linije-gradskog-i-prigradskog-prevoza/img2.jpg "Kanis Leskovac")

“Uskoro će grad Leskovac imati ozbiljnog prevoznika na ulicama”, tvrdi izvor portala.

U lokalnoj samoupravi nisu odgovarali na pozive, te potvrda te informacije i dalje ne postoji navodi portal.

*“Tačno je da smo se prijavili na konkurs, a Komisija, koliko znamo, tek treba da donese odluku o tome”*, rečeno je Rešetki u kompaniji **Frenki**.

Inače, grad Leskovac je 3. avgusta raspisao Javni poziv za učestvovanje u postupku dodele Koncesije za obavljanje komunalne delatnosti linijskog prevoza putnika u gradskom i prigradskom saobraćaju.

*“Rok trajanja koncesije je 20 godina računajući od trenutka zaključenja ugovora”*, piše u javnom pozivu koji je objavljen na zvaničnom gradskom sajtu.

U njemu se navodi  i to da će se koncesiona naknada plaćati od strane koncedenta koncesionaru u vrednosti koja će se godišnje utvrđivati i to na osnovu broja lica koja potpadaju pod povlašćenu kategoriju na dan otpočinjanja pružanja usluga, kao i na svakih 12 meseci od dana otpočinjanja pružanja usluga, ali i važećih cene karata na dan otpočinjenja usluga, kao i na svakih 12 meseci od dana otpočinjanja pružanja usluga.

U pozivu se takođe navodi da predračunska vrednost koncesione naknade za prvih godinu dana ugovora iznosi 200 miliona dinara.

Koju je ponudu dao **Kanis** još uvek nije poznato. U svakom slučaju, ovu odluku će morati da potvrdi Gradsko veće, a zatim i odbornici u Skupštini grada. 

![Kanis Leskovac](/images/blog/leskovac-kanisu-poverava-linije-gradskog-i-prigradskog-prevoza/img3.jpg "Kanis Leskovac")

Leskovčani koji koriste prigradske autobuske linije poslednjih godina žalili su se na konstantno povećanje cena karata i van dozvola lokalne samouprave, kao i na nenajavljeno ukidaanje pojedinih linija. U martu ove godine, kada je odobreno poslednje povećanje cena prevoznicima koji još uvek vrše ove usluge, gradonačelnik Goran Cvetanović je izneo niz primedbi na njihov rad.

*"U julu prošle godine ste imali povećanje od 30 posto. Sada smo vam odobrili još dodatnih 19,6 posto. Kada dodate ovo novo povećanje, to nije prost zbir brojeva, već vam je odobreno povećanje u veoma kratkom vremenskom roku od preko 50 posto. Pa bih vas zamolio najljubaznije da mi se u narednih godinu dana ne javite ni na ulici kada se sretnemo, a kamo li da tražite nove zahteve. Ali vas isto molim da tamo gde imate obaveze, a ne vršite poverenu uslugu, da to uradite"*, poručio im je tada on.

Godinama unazad ovaj posao bio je poveren **Frenkiju**, **Jugotransu** i **Mitić** prevozu na različitim lokacijama.

Isti su se žalili kako su im pojedine poverene linije u potpunosti neisplative. 

**Izvor: [resetka.rs](https://www.resetka.rs/)**