---
title: "Prag postaje prestonica dvozglobnih trolejbusa!"
date: 2022-02-21T00:00:00+06:00
draft: false
# page title background image
bg_image: "images/backgrounds/blog/solaris-trollino24-background.jpg"
# meta description
description : "Prag postaje prestonica dvozglobnih trolejbusa! Dvadeset Solaris Trollino 24 trolejbusa za gradskog prevoznika DPP (Dopravní podnik)."
# post thumbnail
image: "images/blog/prag-prestonica-dvozglobnih-trolejbusa/img1.jpg"
# post author
author: "Luka Kalinić"
# taxonomy
categories: ["Autobusi", "Gradski prevoz"]
tags: ["solaris"]
withVideo: "false"
pageUrl: "blog/prag-prestonica-dvozglobnih-trolejbusa"
# type
type: "post"
---

Konzorcijum koji čine Solaris Bus & Coach, Solaris Czech i Škoda Electric dostavio je pobedničku ponudu na tenderu za isporuku 20 dvozglobnih Solaris Trollino 24 trolejbusa, koje drži gradski prevoznik u Pragu *Dopravní podnik*. Ovo je prva velika porudžbina za vozila ovog tipa. Isporuke će se izvršiti u roku od 24 meseca od dana potpisivanja ugovora.

Na tenderu koji je raspisao *Dopravní podnik hlavního města Prahy (DPP)*, a koji se tiče isporuke 20 dvozglobnih trolejbusa. zajedno su doneli pobedničku ponudu Solaris Bus & Coach, Solaris Czech and Škoda Electric. Vozila Solaris Trollino 24 krenuće da voze ulicama Praga u naredne dve godine.

![DPP Solaris Trolino 24](/images/blog/prag-prestonica-dvozglobnih-trolejbusa/img2.jpg "DPP Solaris Trolino 24")

*"Želimo da čestitamo gradu Pragu na ovoj investiciji u najsavremenija i ekološki prihvatljiva vozila! Trolejbus Solaris Trollino 24 je naš odgovor na povećanje putničkih kapaciteta na najčešće korišćenim rutama u zakrčenim mestima i gradovima. Ubacivanje 20 dvozglobnih trolejbusa u rad biće savršeno rešenje za ovu metropolu. Uveren sam da su ovo najsavremenija, pažljivo dizajnirana, a pre svega vozila sa nultom emisijom i zajedno sa visokim paketom opreme postaće vizit karta za Češku prestonicu"*, izjavio je Petros Spinaris, član upravnog odbora Solarisa za prodaju, marketing i postprodaju.

![DPP Solaris Trolino 24](/images/blog/prag-prestonica-dvozglobnih-trolejbusa/img3.jpg "DPP Solaris Trolino 24")

Svako vozilo imaće četiri osovine, od čega su dve pogonske. Pogon Trollino 24 sastojaće se od dva vučna motora. Trakcione baterije, koje se koriste kao izvor energije u slučaju kvara na napajanju, biće postavljene na krov druge sekcije vozila. Minimalni domet trolejbusa, pri radu na vučne baterije predviđene tenderskom specifikacijom iznosi 11 km.

Tačna dužina ovog jedinstvenog dvozglobnog trolejbusa iznosi 24.7m. Može da poveze do 179 putnika, uključujući 54 osobe koje sede. Unutrašnjost vozila takođe će imati i dva prostora za putnike u invalidskim kolicima. Solaris Trollino 24 je model sa petoro vrata u konfiguraciji 2-2-2-2-2. Osvetljenje u putničkoj kabini kao i spoljašnje osvetljenje dizajnirani su korišćenjem LED tehnologije. Štaviše, vozila se mogu pohvaliti raznim pogodnostima kao što su displeji za odredište, efikasna klimatizacija kao i sistemom video nadzora koji se sastoji od kamera koje nadgledaju unutrašnjost vozila, kamere za zadnji deo i kameru za pantograf. Vozači će svoje dužnosti obavljati u udobnoj zatvorenoj kabini odvojenoj od putničkog prostora poluzastakljenom pregradom.

![DPP Solaris Trolino 24](/images/blog/prag-prestonica-dvozglobnih-trolejbusa/img4.jpg "DPP Solaris Trolino 24")

Dvozglobni Solarisov trolejbus prvi put je predstavljen javnosti 2019. godine na sajmu *Busworld* u Briselu. 2020. godine trolejbus je probno vožen u redovnom putničkom saobraćaju u Bratislavi. Ovo je još jedan model trolejbusa u asortimanu proizvođača. Kompanija je dodala ova vozila sa nultom emisijom u svoju ponudu još 2001. godine. Od tada pa do danas, kompanija Solaris isporučila je 1800 Trolina kupcima širom Evrope.

**Izvor: [www.solarisbus.com](https://www.solarisbus.com/)**