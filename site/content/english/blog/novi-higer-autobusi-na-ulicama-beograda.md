---
title: "Novi Higer autobusi na ulicama Beograda"
date: 2019-10-23T15:27:17+06:00
draft: false
# page title background image
bg_image: "images/backgrounds/page-title.jpg"
# meta description
description : "Od juče je u saobraćaju trideset autobusa kineskog proizvođača “Higer”. Prvih 30 od ukupno 174 autobusa, raspodeljena su u tri saobraćajna pogona preduzeća “GSP Beograd."
# post thumbnail
image: "images/blog/novi-higer-autobusi-na-ulicama-beograda/img1.jpg"
metaImage: "https://www.balkantransport.net/images/blog/novi-higer-autobusi-na-ulicama-beograda/img1.jpg"
# post author
author: "Dušan Beraja"
# taxonomy
categories: ["Gradski prevoz", "Autobusi"]
tags: ["javni prevoz", "beograd", "gradski prevoz", "gradski autobus", "gsp beograd", "higer"]
withVideo: "false"
pageUrl: "blog/novi-higer-autobusi-na-ulicama-beograda"
# type
type: "post"
---

### Kašnjenje isporuke

Ono što je obeležilo isporuku “Higer” autobusa je kašnjenje isporuke, prema planu iz potpisanog ugovora, 174 solo autobusa kineskog proizvođača “Higer” modela “KLQ6129GQ2” trebalo je da u više kontigenata pristigne u Beograd početkom oktobra meseca, tačnije do 8. oktobra. Ipak, prepreku ovom roku predstavljala je nova zakonska regulativa u Evropi, od septembra meseca 2019. godine tržište Evrope zahteva još strožije ekološke standarde, kako navode iz “Higera” novi motori Euro 6 step D (novi standard za tržište Evrope) nisu bili dostupni u potrebnim količinama, te su isporuke ka svim kupcima kasnile, zbog nedovoljnog broja motora sa Euro 6 step D standardom.

GSP Beograd se zbog ove situacije, našao u velikom problemu, budući da je otpočeo zimski red vožnje (sa više polazaka), a pritom kasne i predviđena vozila, te je iz tog razloga i dalje nezadovoljavajuć procenat održavanja polazaka. Prema pisanju medija, ovo kašnjenje, skupo će koštati kinesku fabriku “Higer” , penali za nepoštovanja ugovora se procenjuju na cifru od 1.46 miliona eura (podatke izneo gen.dir. GSP Beograd) što je približno vrednosti 8 autobusa ovog tipa.

### Higer autobusi u saobraćaju

Od utorka 22.10.2019. godine, u saobraćaju su nova vozila kineskog proizvođača “Higer” , prvi kontigent od 30 vozila raspoređen je u tri pogona, deset autobusa je raspoređeno u pogon Zemun (od garažnog broja 3360 do 3369), pogonu Karaburma (od garažnog broja 3370 do 3379) i u pogonu Kosmaj (garažni brojevi od 3380 do 3389). U saobraćaju su izlazili svi autobusi osim jednog, on je oštećen prilikom dovoženja, te će u saobraćaj izaći po završetku procedura sa osiguranjem.

![Higer KLQ6129GQ2 – GSP Beograd (Foto: Aleksandar Marković – Balkan Transport)](/images/blog/novi-higer-autobusi-na-ulicama-beograda/img2.jpg "Higer KLQ6129GQ2 – GSP Beograd (Foto: Aleksandar Marković – Balkan Transport)")

Preostalih 144 autobusa, prema planu dostavljenom od strane kompanije Higer, trebalo bi da u nekoliko kotigenata pristižu sve do kraja novembra. Nakon 70 autobusa turskog “BMC-a”, ovi autobusi značajno popravljaju stanje u najvećem operateru u Srbiji, preduzeće GSP Beograd gotovo 10 godina nije ulagalo u solo vozila (ako zanemarimo 10 autobusa na GAS)

Sa isporukom preostalih autobusa iz fabrike “Higer” doće se do cifre od 244 autobusa u 2019. godini za GSP Beograd, čime bi trebalo značajno da se poboljša usluga ovog operatera u prestonici Srbije.

![Higer KLQ6129GQ2 – GSP Beograd (Foto: Aleksandar Marković – Balkan Transport)](/images/blog/novi-higer-autobusi-na-ulicama-beograda/img1.jpg "Higer KLQ6129GQ2 – GSP Beograd (Foto: Aleksandar Marković – Balkan Transport)")

### O Higeru...

Higer autobusi nisu novost za Beograd, kao i putnike koji koriste javni gradski prevoz u ovom gradu. Pre tri godine, odnosno 2016. godine, u Beograd je stiglo pet električnih autobusa ovog proizvođača, radi se o modelu ” KLQ6125GEV” , bez nekih većih problema saobraćaju na liniji “Eko 1”. 

Ipak, naše nove autobuse, pokreće dizel motor, već smo pomenuli nova Euro 6 step D norma, proizvođača **Cummins ISLe, motor je zapremine 8.9 litara i isporučuje 300 konjskih snaga** i u kombinaciji je sa Voith automatskim četvorostepnim menjačem. Higer autobusi stigli su opremljeni sa klima uređajima, rampom za lakši ulazak osoba sa invaliditetom, kao i sa integrisanim sistemom za obaveštavanje putnika i naplatu karata.
Za razliku od instrument table u BMC autobusima, Higer je stigao sa “standardizovanom” instrument tablom, proizvođača “Actia” koja je već viđena kao rešenje kod većih evropskih proizvođača autobusa, kao što su Iveco, Solaris…

![Higer KLQ6129GQ2 – GSP Beograd (Foto: Aleksandar Marković – Balkan Transport)](/images/blog/novi-higer-autobusi-na-ulicama-beograda/img3.jpg "Higer KLQ6129GQ2 – GSP Beograd (Foto: Aleksandar Marković – Balkan Transport)")

![Higer KLQ6129GQ2 – GSP Beograd (Foto: Aleksandar Marković – Balkan Transport)](/images/blog/novi-higer-autobusi-na-ulicama-beograda/img4.jpg "Higer KLQ6129GQ2 – GSP Beograd (Foto: Aleksandar Marković – Balkan Transport)")

Prema prvim utiscima, radi se o nešto ozbiljnijim vozilima u odnosu na prethodno pristigle proizvođača “BMC”, završna obrada je na malo većem nivou, dizajnerski su nešto neobičniji u odnosu na modele evropskih proizvođača, preostaje nam da vidimo kako će se pokazati u eksploataciji, na ulicama prestonice Srbije.

**Foto: A. Marković; Balkan Transport**