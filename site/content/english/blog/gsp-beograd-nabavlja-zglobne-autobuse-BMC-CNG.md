---
title: "GSP Beograd nabavlja 100 autobusa na gas marke BMC"
date: 2021-11-07T00:00:00+06:00
draft: false
# page title background image
bg_image: "images/backgrounds/blog/gsp-background.jpg"
# meta description
description : "Grad Beograd je krajem prethodnog meseca na ponovljenom procesu tendera za nabavku 100 vozila sa pogonom na gas odabrao ponudu zastupnika proizvođača BMC u Srbiji, kompanije M.P.N. iz Beograda i S-Leasing kuće."
# post thumbnail
image: "images/blog/gsp-beograd-nabavlja-zglobne-autobuse-BMC-CNG/img1.jpg"
# post author
author: "Dušan Beraja"
# taxonomy
categories: ["Gradski prevoz", "Autobusi"]
tags: ["GPS Beograd", "BMC", "Beograd"]
withVideo: "false"
pageUrl: "blog/gsp-beograd-nabavlja-zglobne-autobuse-BMC-CNG"
# type
type: "post"
---

Beograd se opredelio za ponudu turskog proizvođača autobusa BMC, koji je već prisutan u voznom parku prevoznika GSP Beograd, sa 70 voznih jedinica u izvedbi od 12m i sa klasičnim dizel motorom, Euro 6 norme.

Nabavka zglobnih autobusa na gas je prvi korak ka obnovi voznog parka i uklanjanje sa ulica vozila sa starim dizel motorima koji su zbog svojih godina već zaslužili „penziju“. Cilj je ukloniti sa ulica vozila sa Euro 2, Euro 3 motorima i postepeno promeniti pogon autobusa koji saobraćaju u Beogradu na alternativna goriva, prema izjava gradskih zvaničnika.

Ukupna cena ove nabavke je oko 41 milion eura uključujući pdv, cena jednog vozila je 410760 eura sa pdvom, u tu cenu ulazi osnovna cena vozila 335400 eura sa pdvom, 45840 eura sa pdvom iznosi lizing naknada, 29520 eura sa pdvom iznosi celokupno servisiranje i održavanje vozila u periodu od 36 meseci.
Model koji će se naći na ulicama glavnog grada Srbije je BMC Procity 18 CNG, radi se o zglobnom autobusu dužine 18 metara, visine 3.45m i širine 2.55m. Boce za CNG nalaze se na krovu vozila, prema specifikaciji proizvođača kapacitet boca je 1400l gasa(opciono mogu biti od 1584l ili 1632l).
Ovaj autobus pokreće 8.9 litarski, šestocilindarski motor proizvođača “Cummins” koji pogonjen komprimovanim prirodnim gasom-metanom ispunjava Euro 6 normu i pruža 320 konjskih snaga. Uparen je sa šestostepenim, automatskim ZF Eco-Life  menjačem koji nosi oznaku 6AP 1400B, maksimalni obrtni moment od 1356 Nm pogonskim točkovima pruža već pri 1300 obrtaja u minuti.

Što se tiče putničkog salona, maksimalan kapacitet putnika je prema specifikaciji proizvođača 150 putnika, odnosno 38 sedišta i 112 mesta za stajanje, opciona su sklopiva sedišta, može ih biti do 4.

Vozilo je opremljeno sistemom za detekciju požara u motornom delu, veoma zanačajno je napomenuti da je rampa za olakšan ulazak osobama sa invaliditetom (u kolicima) mehanička, enterijer je osvetljen led svetlima, ako je suditi po primercima iz Novog Sada, grejanje će osim radijatora biti pojačano kaloriferima kod vrata, kao i putem krovnog grejanja.

U odnosu na već viđene primerke, opciona je ugradnja nadzornih kamera (za ulaz I izlaz putnika), system za brojanje putnika, kamera za kretanje u rikverc, dupla stakla putničkog prostora, led monitori u putničkom prostoru.

Ovaj model je već prisutan u Novom Sadu, M.P.N. je u junu 2020. isporučio 20 BMC Procity 18 CNG gradskom prevozniku JGSP Novi Sad, da bi početkom aprila 2021. godine isporučio još 5 zglobnih autobusa na gas, uz 24 solo autobusa tipa BMC Procity 12 CNG, time je broj autobusa ovog proizvođača porastao na 49 u voznom parku prevoznika JGSP Novi Sad.

![BMC CNG NS](/images/blog/gsp-beograd-nabavlja-zglobne-autobuse-BMC-CNG/img2.jpg "NBMC CNG NS")

Nabavkom 100 zglobnih autobusa u Beogradu, uz već postojećih 70, kao I nekoliko voznih jedinica kod privatnih prevoznika, porodica BMC u Srbiji postaće izuzetno velika.

**Foto: Balkan Transport**\
**Izvor: [gsp.rs](www.gsp.rs) [bmc.com](www.bmc.com)**