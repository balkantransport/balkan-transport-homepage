---
title: "Euro Coach Test 2021: VDL Futura FDD2"
date: 2021-09-26T09:30:00+06:00
draft: false
# page title background image
bg_image: "images/backgrounds/blog/ecs2021-vdl-background.jpg"
# meta description
description : "Pre 6 godina, predstavljen je model Futura FDD2, razvijen od solo verzije Future koja je u tom period doživela veliku popularnost u Evropi."
# post thumbnail
image: "images/blog/ecs2021-vdl-futura-fdd2/img1.jpg"
# post author
author: "Dušan Beraja"
# taxonomy
categories: ["Autobusi"]
tags: ["vdl", "euro coach test 2021"]
# type
type: "post"
---

Naslednik modela Synergy u paleti proizvođača VDLa, nastao je razvojem na modelu solo autobusa VDL Futura. Proširenje porodice dovelo je novog člana porodice I proširenje izbora za kupce VDL-a.

Futura u svojoj solo porodici nudi veliki broj različitih modela, sa različitim kombinacijama motora I menjača, što se FDD2 modela tiče nudi se u dve varijante, model FDD2 – 130 sa dužinom od 13m, model FDD – 141 sa dužinom 14,1m.

![VDL Futura FDD2 eksterijer 1](/images/blog/ecs2021-vdl-futura-fdd2/img2.jpg "VDL Futura FDD2 eksterijer 1")

![VDL Futura FDD2 eksterijer 2](/images/blog/ecs2021-vdl-futura-fdd2/img3.jpg "VDL Futura FDD2 eksterijer 2")

U zavisnosti od želja kupca, kapacitet ovog autobusa na sprat može ići do 96 sedišta. U standardnom paketu, oba autobusa dolaze sa Daf motorom, MX-13 2600 sa 390kW, odnosno 530ks, radne zampremine od 12.9l, sa maksimalnim obrtnim momentom od 2600Nm pri 1000-1400 obrtaja. Dafov motor je uparen sa ZF Traxon automatskim menjačem, model TX 2811 BO sa dvanaest brzina.

Opciona je I ugradnja nešto slabijeg motora DAF MX-11, od 330kW (450ks) od 10,8l sa 2300Nm pri 900-1125 obrtaja, a kao opcija se nudi šestostepeni automatski ZF Ecolife menjač, model AP 2300 B.

Upravo DAF MX-11 je ugrađen u model na testu, ovaj 10,8l motor na testu je bio uparen ZF Traxon automatskim menjačem sa 12 brzina. Model na testu je FDD2 – 141, dakle od 14,1m, na tu dužinu smešteno je 76 udobnih sedišta, sa velikim razmakom između svakog sedišta, komfor I udobnost su zagarantovani za svakog putnika. Ovakav razmak nije nešto što se viđa u komercijalnim vozilima, ali sve zavisi od zahteva kupca.

![VDL Futura FDD2 enterijer 1](/images/blog/ecs2021-vdl-futura-fdd2/img4.jpg "VDL Futura FDD2 enterijer 1")

![VDL Futura FDD2 enterijer 2](/images/blog/ecs2021-vdl-futura-fdd2/img5.jpg "VDL Futura FDD2 enterijer 2")

![VDL Futura FDD2 enterijer 3](/images/blog/ecs2021-vdl-futura-fdd2/img6.jpg "VDL Futura FDD2 enterijer 3")

Ipak, ovde se radi o testnom modelu, iz tog razloga VDL je želeo da istakne da ovaj model može da se prilagodi svakom zahtevu kupca, od ekstra razmaka (komfora) do ekstra velikog kapaciteta putnika. Kao što smo već naveli, maksimalan kapacitet putnika je 96 putnika, što isključuje posedovanje toaleta.

VDL se potrudio da kokpit vozača doživi promene, na ovom modelu instrument table, odnosno instrumenti, indikatori, sve je smešteno na digitalnom displeju, moderno, digitalno, ali pre svega pregledno. VDL se potrudio da I digitalni displeji umesto retrovizora ponude nešto novo, oštrina I daljina na samom retrovizoru daleko su iznad onoga što konkurencija nudi. Položaj vozača, instrument table, dimenzije I podešavanja volana, sve je ocenjeno visokom ocenom, osim položaja ručne kočnice, koja je smeštena na malo nepristupačnom mestu, sa leve strane vozačevog sedišta te je do nje nešto malo teže doći.

![VDL Futura FDD2 kokpit 1](/images/blog/ecs2021-vdl-futura-fdd2/img7.jpg "VDL Futura FDD2 kokpit 1")

![VDL Futura FDD2 kokpit 2](/images/blog/ecs2021-vdl-futura-fdd2/img8.jpg "VDL Futura FDD2 kokpit 2")

Ipak, najveći adut ovog modela na testu je ono što je VDL Futura tokom testa potrošila, naime, na testu je ostvarila prosečnu potrošnju od 22l, što za autobus od 27 tona čini fenomenalan rezultat, bez obzira na činjenicu da je autobus vožen prazan.

Fleksibilnost, pouzdani pogonski sklop, prilagodljivost, moderni dizajn, u tome leže glavni aduti ovog modela, a najveći adut leži upravo u potrošnji, Futura štedi mnogo više u odnosu na glavne konkurente.

![VDL Futura FDD2 eksterijer 3](/images/blog/ecs2021-vdl-futura-fdd2/img9.jpg "VDL Futura FDD2 eksterijer 3")

![VDL Futura FDD2 svetla](/images/blog/ecs2021-vdl-futura-fdd2/img10.jpg "VDL Futura FDD2 svetla")

**Izvor: [www.bussmagasinet.no](https://bussmagasinet.no/)**