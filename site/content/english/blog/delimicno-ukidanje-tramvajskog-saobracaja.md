---
title: "Delimično ukidanje tramvajskog saobraćaja"
date: 2020-03-08T15:27:17+06:00
draft: false
# page title background image
bg_image: "images/backgrounds/page-title.jpg"
# meta description
description : "Aktivne izmene na linijama 6, 7, 9, 12…"
# post thumbnail
image: "images/blog/delimicno-ukidanje-tramvajskog-saobracaja/img1.jpg"
# post author
author: "Igor Nikolić"
# taxonomy
categories: ["Gradski prevoz"]
tags: ["javni prevoz", "beograd", "izmene na linijama"]
# type
type: "post"
---

Sa poslednjim danom meseca februara, na snagu su stupile izmene na određenim linijama, iz razloga druge faze radova na Savskom trgu. Radovi su otpočeli u avgustu prošle godine, kada je plato kod autobuske okretnice raskopan. Izmene na pomenutim linijama, prema trenutnim planovima, trebalo bi da traju do **5. aprila**. Nakon tog roka nije poznato da li se saobraćaj vraća na redovnu trasu, ili nas ipak očekuju još neke, dodatne izmene.

Reklo bi se da trenutne izmene nisu mogle biti konfuznije, a da li je to baš tako, možete se uveriti **[sajtu](http://www.bgprevoz.rs/vest/2020-02-27/informacija-o-izmeni-rezima-rada-linija-javnog-prevoza-zbog-izvodjenja-radova-na-savskom-trgu)**.

Uvedene su nove autobuske linije, koje bi trebalo da pokriju kompletnu trasu tramvajskih. Pa tako imamo:

**6A**  Ustanička – Vukov spomenik

**7A** Ustanička – Blok 20

**9A** Banjica – Blok 20

**9A1** Trg Slavija – Banjica

**Linije 3A** i **5A** menjaju svoju trasu.

**3A** Savska – Kneževac

**5A** SRC „Milan Gale Muškatirović“ – Omladinski stadion

Na linijama 6A, 7A, 9A i 9A1 angažovan je konzorcijum privatnih prevoznika, uključujući i Saobraćajno preduzeće „Lasta“, „Lastra“ iz Lazarevca kao i ASP „Strela“ iz Obrenovca.

**Lasta** se nakon 4 godina vratila u gradski prevoz, bar trenutno. Na linijama angažovana na linijama 7A i 9A1. Na liniji 7A su angažovana solo vozila, dok je na liniji 9A1 aktuelan red vožnje namenjen zglobnim vozilima. Osim redovnosti i voznog osoblja, bar većine, koje svoje legitimacije istake, ničim drugim se Lasta ne može pohvaliti. Izuzetno prljava vozila, i neuredna unutrašnjost. Takođe, na određenom broju vozila displeji uopšte ne rade. Broj linije biva neadekvatno istaknut na ištampanom papiru koji je zakačen na relacijsku tablu, ili neurednim lepljenjem na prozorima. U većini slučajeva, broj linije je neuredno, nepregledno i nerazumljivo istaknut samo na prednjem delu.

![Neispravna vrata](/images/blog/delimicno-ukidanje-tramvajskog-saobracaja/img2.jpg "Neispravna vrata")

![Neispravni displeji](/images/blog/delimicno-ukidanje-tramvajskog-saobracaja/img3.jpg "Neispravni displeji")

Izgleda da bi nadležni u kompaniji Lasta ozbiljno trebalo da se pozabave ovim problemima.

Na liniji 9A1 su angažovani novi Otokar Kent C, koji su u zadovoljavajućem stanju sa svih aspekata. Jedino što se može zameriti nadležnima iz Direkcije jeste obeležavanje linija. Iz razloga što kod određenih vozila displeji  na zadnjoj strani mogu pokazati najviše 2 ispisana simbola. Iz tog razloga može doći do zabune ukoliko ulazite u vozilo sa linije 9A1, a namerili ste da koristite liniju 9A, jer su one u ovom slučaju potpuno isto označene na zadnjem displeju vozila. Takođe, na pomenutoj liniji angažovani su i stariji Ikarbusi IK 206, koji nisu ni u šta boljem stanju od gore pomenutih solo vozila sa linije 7A.

## Lastra

Pored Strele iz Obrenovca, i Lastra je verovatno veliko iznenađenje na liniji 7A. Međutim, iako nikada nije bila angažovana u gradskom saobraćaju u Beogradu, čini se da je izuzetno ozboljno pristupila kompletnoj priči. Vozači uniformisani, vozila čista i uredna, displejevi kodirani, prikazuju jasnu informaciju, bez ikakve mogućnosti zabune. Jedina zamerka, tehnički velika, jeste tip vozila. Angažovana su vozila Ikarbus IK 112 LE, sa dvoja vrata, bez mesta za stajanje. Postavlja se pitanje odluke angažmana ovih vozila, jer nepostojanje mesta za stajanje, izuzev onog na samim vratima, predstavlja veliku otežavajuću okolnost, posebno prilikom gužvi radnim danima. Neminovna je jedna, pa i najbitnija činjenica, da je Lastra ovoj priči pristupila najprofesionalnije.

![Gužve u vozilima](/images/blog/delimicno-ukidanje-tramvajskog-saobracaja/img4.jpg "Gužve u vozilima")

## Strela

Angažovanje Otokar Teritto-a i Mercedes Intouro-a na gradskim linijama, svakako izuzetno proizilazi iz okvira gradskog saobraćaja. Lastrinom IK 112LE ne zameramo toliko, jer slični, samo sa trećim vratima imamo u redovnom saobraćaju u GSP-u i Arrivi. Takođe, pomenuti Ikarbus ima i gradska sedišta, dok su Territo i Intouro za potpuno drugu namenu. Ne posedovanje mesta za stajanje (Intouro), i takav raspored u putničkom salonu, ne odgovaraju nameni u čiju svrhu se koriste. Pre svega zbog nedostatka prostora, a onda i samo smeštanje putnika zahteva više vremena. Takođe, i u slučaju Strele i Lastre, vozila sa dvoja vrata, što je ogroman problem, posebno na ovako opterećenoj liniji. Nadležni iz Strele su se potrudili, pa svako vozilo ima ispravan displej, koji uredno pokazuje broj linije.

![Mercedes Benz](/images/blog/delimicno-ukidanje-tramvajskog-saobracaja/img1.jpg "Mercedes Benz")

![Gužve u vozilima](/images/blog/delimicno-ukidanje-tramvajskog-saobracaja/img5.jpg "Gužve u vozilima")

Pravo osveženje na ulicama Beograda predstavlja gotovo potpuno novi Mercedes Conecto, angažovan na liniji 7A, kojim su putnici potpuno oduševljeni.

![Mercedes Benz Conecto](/images/blog/delimicno-ukidanje-tramvajskog-saobracaja/img6.jpg "Mercedes Benz Conecto")

### Konzorcijum privatnih prevoznika

U celoj priči, **Arriva** uredno obavlja svoj posao, gde se jedino mogu zameriti displeji van funkcije na Megabusima, prilikom njihovog angažmana na pomenutim linijama. Međutim, ako uzmemo izvrsne Mercedese (Citaro), koji su se idealno uklopili u celu priču, problem sa Megabusima možemo i zanemariti.

![Mercedesi su gotovo redovni na liniji 6A](/images/blog/delimicno-ukidanje-tramvajskog-saobracaja/img7.jpg "Mercedesi su gotovo redovni na liniji 6A")

Za određene prevoznike može naći zamerki, neispravnost displeja(Lui Travel, Beobus City, Saga Trans, Banbus, Tamnava Trans…), neurednost putničkog prostora i sl. Ali svakako to u potpuno simbolizuje gradski saobraćaj u Beogradu sa kojim smo svakodnevno u kontaktu.

Nadamo se da će sa strane Lastre i Strele, vozila biti zamenjena adekvatnim, obzirom da ukoliko se ovako nastavi, radnim danima ćemo imati veliki problem zbog gužvi, ulaska i izlaska putnika u tipski neadikvatna vozila, što će svakako rezultirati kašnjenjima, neodvijanjem saobraćaja po redu vožnje i sl.

**Foto: pratioci Balkan Transporta; Igor Nikolić, Balkan Transport**