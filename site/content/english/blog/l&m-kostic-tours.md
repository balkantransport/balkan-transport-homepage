---
title: "L&M Kostić Tours – porodična firma sa velikim ambicijama"
date: 2020-10-12T15:27:17+06:00
draft: false
# page title background image
bg_image: "images/backgrounds/page-title.jpg"
# meta description
description : "Tokom prethodnog meseca bili smo gosti firme L&M Kostić Tours iz Beograda, porodične firme sa velikim ambicijama i rezultatima iza sebe u prethodnom periodu."
# post thumbnail
image: "images/blog/l&m-kostic-tours/post-2_1.jpg"
# post author
author: "Dušan Beraja"
# taxonomy
categories: ["Prevoznici", "Autobusi"]
tags: ["Turistički autobusi", "iznajmljivanje autobusa", "l&m kostić tours", "lavli travel", "neoplan", "setra", "turizam", "van hool"]
withVideo: "false"
pageUrl: "blog/l&m-kostic-tours"
# type
type: "post"
---

### L&M Kostić Tours – porodična firma sa velikim ambicijama

Početkom meseca naša ekipa bila je gost firme “L&M Kostić Tours” iz Beograda, pružila se jedinstvena prilika za upoznavanje sa vlasnicima firme, sa glavnim ljudima u organizaciji ovog prevoznika, kao i upoznavanje sa voznim jedinicama kojima raspolažu.

Nakon pandemije virusa “Covid 19” i određene normalizacije uslova putovanja, negde u prvi plan izbila je i ova firma, firma “L&M Kostić Tours” kao i njihovi saradnici iz turističke agencije “Lavli Travel”. Tokom letnjih meseci broj jedan su bile destinacije ka Grčkoj i Turskoj, ali ove godine zbog celokupne epidemiološke situacije, “morske destinacije” su uspešno zamenjene mnogim zanimljivim lokalitetima u Srbiji. Od iznuđenog rešenja, ubrzo su se razvijale i nove destinacije, naprosto, čovekova potreba za putovanjem i istraživanjem novog je jača i od svih okolnosti u kojima smo se našli prvi put posle jednog veka.

Ako se na muci poznaju junaci, slobodno se kao svetla tačka borbe u ovim teškim vremenima mogu predstaviti naši domaćini iz firme “L&M Kostić Tours” kao i njihovi partneri iz “Lavli Travela”.

Našu reportažu započećemo od onih najvažnijih, od slova L i od slova M, verujemo da je često i među korisnicima usluga bila dilema šta označavaju ova dva slova u imenu ovog prevoznika.

“L” i “M” su prva slova imena budućih naslednika firme “L&M Kostić Tours”, oslonac i najmlađa podrška roditeljima koji su glavni organizatori i dve osobe koje u najvećoj meri stoje iza ovog imena.

#### Neoplan Cityliner
Prvi i ujedno najupečatljiviji član voznog parka je Neoplan Cityliner u troosovinskoj verziji, koji prosto pleni svojim upečatljivim spoljnim izgledom. Savršen spoj jednostavnog i modernog dizajna uklopljeno je na često i ne baš omiljenu crnu boju vozila i predstavlja jedan od simbola prepoznavanja ove firme.

![Neoplan Cityliner](/images/blog/l&m-kostic-tours/post-2_2.jpg "Neoplan Cityliner")

![Neoplan Cityliner](/images/blog/l&m-kostic-tours/post-2_3.jpg "Neoplan Cityliner")

![Neoplan Cityliner](/images/blog/l&m-kostic-tours/post-2_4.jpg "Neoplan Cityliner")

![Neoplan Cityliner](/images/blog/l&m-kostic-tours/post-2_5.jpg "Neoplan Cityliner")

![Neoplan Cityliner](/images/blog/l&m-kostic-tours/post-2_6.jpg "Neoplan Cityliner")

![Neoplan Cityliner](/images/blog/l&m-kostic-tours/post-2_7.jpg "Neoplan Cityliner")

Neoplan svojim jedinstvenim dizajnom prosto skuplja poglede gde god bi se pojavio, zbog svog izgleda i visokog paketa opreme neretko se koristi i za goste koji žele VIP uslugu.

#### Setra S431DT

Pored Neoplana, u voznom parku firme se nalaze i dva “dabl-dekera” marke Setra. Ova dva autobusa pružaju najviši nivo usluge velikim grupama i na najudaljenijim destinacijama, u različitim konfiguracijama sedišta.

![Setra S431DT](/images/blog/l&m-kostic-tours/post-2_8.jpg "Setra S431DT")

![Setra S431DT](/images/blog/l&m-kostic-tours/post-2_9.jpg "Setra S431DT")

![Setra S431DT](/images/blog/l&m-kostic-tours/post-2_10.jpg "Setra S431DT")

![Setra S431DT](/images/blog/l&m-kostic-tours/post-2_11.jpg "Setra S431DT")

Setrin model S431DT je jedan od najprodavanijih autobusa na sprat u Evropi, radi se o modelu koji se proizvodi od 2002. godine i od tada je prodato više hiljada komada širom Evrope, iako je od prve Setre koja je izašla na drumove širom Evrope prošlo gotovo 18 godina i danas ovaj model predstavlja sam vrh kod turističkih autobusa. Ovaj model je kroz 18 godina doživeo nekoliko izmena, tzv. redizajn koji je rađen, doneo je sitne estetske nadogradnje kao i implementaciju modernih sigurnosnih sistema, modernih audio/video opreme, dodataka kojima je Setra išla u korak sa vremenom i pratila trendove i potrebe korisnika.

![Setra S431DT](/images/blog/l&m-kostic-tours/post-2_13.jpg "Setra S431DT")

![Setra S431DT](/images/blog/l&m-kostic-tours/post-2_14.jpg "Setra S431DT")

![Setra S431DT](/images/blog/l&m-kostic-tours/post-2_15.jpg "Setra S431DT")

![Setra S431DT](/images/blog/l&m-kostic-tours/post-2_16.jpg "Setra S431DT")

U voznom parku firme L&M Kostić Tours, nalaze se dva primerka ovog modela, starija je u konfiguraciji 81+2 i sa Euro 5 motorom, kao i mlađa sa konfiguracijom 83+2. Oba su opremljena audio/video opremom, frižiderima, toaletom, A/C uređajem, kao i sa mogućnošću dodatnog prtljažnog prostora (tzv. skybox). Krasi ih takođe upečatljiva kombinacija slova i logotipa, na gotovo standardnoj beloj osnovnoj boji vozila. U nastavku malo hedonistiških detalja.

![Setra S431DT](/images/blog/l&m-kostic-tours/post-2_12.jpg "Setra S431DT")

#### Setra S415HD

Nešto manji, ali ne i manje bitniji član voznog parka iz iste porodice proizvođača “Setra” je ujedno i jedan od najaktivnijih autobusa u prethodnom periodu, radi se o modelu S415HD koji smo prilikom posete zatekli odmah po dolasku sa jednog od mnogobrojnih radnih zadataka. Ujedno, jedinstvena prilika je bila i videti jedan od detalja spremanja vozila za neke naredne ture.

![Setra S415HD](/images/blog/l&m-kostic-tours/post-2_17.jpg "Setra S415HD")

![Setra S415HD](/images/blog/l&m-kostic-tours/post-2_18.jpg "Setra S415HD")

![Setra S415HD](/images/blog/l&m-kostic-tours/post-2_19.jpg "Setra S415HD")

Nakon detaljnog pranja i čišćenja, ostaju poslednje pripreme i sređivanje pred novu grupu i za neke nove putnike, vodi se računa o svakom detalju. Vozilo je opremljeno audio/video opremom, A/C, toaletom, kao i sa dodatnim prostorom za prtljag (skybox).

![Setra S415HD](/images/blog/l&m-kostic-tours/post-2_20.jpg "Setra S415HD")

![Setra S415HD](/images/blog/l&m-kostic-tours/post-2_22.jpg "Setra S415HD")

![Setra S415HD](/images/blog/l&m-kostic-tours/post-2_21.jpg "Setra S415HD")

![Setra S415HD](/images/blog/l&m-kostic-tours/post-2_23.jpg "Setra S415HD")

#### Van Hool TD927 Astromega

Najstariji član voznog parka, ujedno i najveći, dolazi iz porodice proizovđača “Van Hool” iz Belgije, radi se o modelu TD927 Astromega koji u ovoj izvedbi nudi konfiguraciju od 91+3 mesta. Namenjen je za najveće grupe i do najudaljenijih destinacija, opremljen je audio/video sistemom, A/C, toaletom.

![Van Hool TD927 Astromega](/images/blog/l&m-kostic-tours/post-2_24.jpg "Van Hool TD927 Astromega")

![Van Hool TD927 Astromega](/images/blog/l&m-kostic-tours/post-2_25.jpg "Van Hool TD927 Astromega")

![Van Hool TD927 Astromega](/images/blog/l&m-kostic-tours/post-2_26.jpg "Van Hool TD927 Astromega")

![Van Hool TD927 Astromega](/images/blog/l&m-kostic-tours/post-2_27.jpg "Van Hool TD927 Astromega")

#### Mercedes Benz Sprinter

Najmlađi, najmanji ali i najekskluzivniji je ostao za kraj, gotovo novi Mercedes Benz Sprinter je miljenik u voznom parku ovog prevoznika. Ovaj minibus je nadograđen u firmi “Munis Plast” radi se o najjačem modelu iz palete modela Mercedes Sprinter, sa 3.0 motorom od 190ks i automatskim menjačem, sa najvišim paketom opreme dostupan ovakvoj vrsti vozila, prvobitno zamišljen za klijente sa posebnim zahtevima, ali u novonastalim okolnostima primenu je našao u gotovo svakodnevnim radnim zadacima koji se za njega nalaze. Zbog celokupne situacije upravo su minibusevi i najtraženiji na tržištu prevoza. Opremljen je sa 21 sedištem za putnike, za velikim A/C uređajem, webasto predgrejačem, svako sedište je opremljeno sa usb priključcima za punjenje telefona, ambijentalno osvetljenje pruža potpuni ugođaj u vožnji za svakog putnika. U prilogu malo više o ovom “mališanu”.

![Mercedes Benz Sprinter](/images/blog/l&m-kostic-tours/post-2_28.jpg "Mercedes Benz Sprinter")

![Mercedes Benz Sprinter](/images/blog/l&m-kostic-tours/post-2_29.jpg "Mercedes Benz Sprinter")

![Mercedes Benz Sprinter](/images/blog/l&m-kostic-tours/post-2_30.jpg "Mercedes Benz Sprinter")

![Mercedes Benz Sprinter](/images/blog/l&m-kostic-tours/post-2_31.jpg "Mercedes Benz Sprinter")

![Mercedes Benz Sprinter](/images/blog/l&m-kostic-tours/post-2_32.jpg "Mercedes Benz Sprinter")

![Mercedes Benz Sprinter](/images/blog/l&m-kostic-tours/post-2_33.jpg "Mercedes Benz Sprinter")

![Mercedes Benz Sprinter](/images/blog/l&m-kostic-tours/post-2_34.jpg "Mercedes Benz Sprinter")

![Mercedes Benz Sprinter](/images/blog/l&m-kostic-tours/post-2_35.jpg "Mercedes Benz Sprinter")

![Mercedes Benz Sprinter](/images/blog/l&m-kostic-tours/post-2_36.jpg "Mercedes Benz Sprinter")

#### Za kraj...

Preduzeće “L&M Kostić Tours” realizuje prevoz za veće i manje grupe kako u zemlji tako i u inostrastvu, firma poseduje licencu za obavljanje međunarodnog prevoza putnika. Vozni park je prilagođen potrebama svih vrsta putnika, u dogovoru sa vlasnicima može se prilagoditi potrebama i najzahtevnijih klijenata, visoka opremljenost svih vozila pružiće sve ono što je potrebno putniku kako na kraćim, tako i na dužim putovanjima.

Naša ekipa želi da se zahvali na gostoprimstvu celokupnoj ekipi ove firme koja se potrudila da nam pruži sve potrebne informaciju i omogući nam adekvatne kadrove.