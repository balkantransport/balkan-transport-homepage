---
title: "Električni Solarisi za Dortmund"
date: 2022-03-16T00:00:00+06:00
draft: false
# page title background image
bg_image: "images/backgrounds/blog/solaris-dortmund-background.jpg"
# meta description
description : "Solaris će Dortmundu isporučiti 30 najsavremenijih električnih autobusa. Zglobni Urbino 18 u električnoj izvedbi na ulicama Dortmunda pojaviće se krajem 2022. godine. Ova investicija gradskog saobraćajnog preduzeća Dortmunder Stadtwerke AG u nove Solarise, samo je jedan deo dugoročnog plana koji je izrađen u cilju smanjenja zagađenja vazduha i buke u urbanim sredinama."
# post thumbnail
image: "images/blog/elektricni-solaris-za-dortmund/img1.jpg"
# post author
author: "Igor Nikolić"
# taxonomy
categories: ["Autobusi", "Gradski prevoz"]
tags: ["solaris"]
withVideo: "false"
pageUrl: "blog/elektricni-solaris-za-dortmund"
# type
type: "post"
---

Solaris Bus & Coach i Dortmunder Stadtwerke AG potpisali su ugovor o isporuci 30 zglobnih električnih autobusa Solaris Urbino 18. Ovo su ujedno prvi primerci električnih autobusa u voznom parku ove kompanije. Dosadašnja saradnja grada i Solarisa rezultirala je sa 13 autobusa sa konvencionalnim dizel motorima. Električni Solaris Urbino 18 sa najnovijim tehničkim rešenjima u Dortmund stiže tačno 10 godina nakon poslednje isporuke Solarisa ovom gradu.

*"Načinili smo veliki korak ka elektromobilnosti u Dortmundu. Sa Solarisom, Ekoenergetikom i Omexom Frankenlukom, imamo jake partnere sa bogatim iskustvom i odličnom reputacijom u ovoj oblasti. Sa njihovom podrškom, naš vozni park, koji je već sada jedan od najmodernijih u zemlji, načiniće veliki korak ka zaštiti životne sredine i smanjenju buke i emisija u Dortmundu"* navodi Hubert Jung, član upravnog odbora DSW21. 

*"Dortmund čini velike napore da transformiše javni prevoz u održiv. Ponosan sam što naša kompanija može doprineti ovoj istorijskoj promeni. Trideset modernih autobusa, sa nultom emisijom štetnih gasova voziće centrom grada, i putnicima omogućiti da iskuse prednosti čistog prevoza za ljude, grad i životnu sredinu. Čestitam kompaniji na ovoj investiciji i uveren sam u to da je ova investicija u koraku sa budućnosti"*, kaže Petros Spinaris, član odbora za prodaju, marketing i postprodaju kompanije Solaris Bus & Coach. 

Električni Solaris autobusi koji upotpunjavaju vozni park javnog prevoza u Dortmundu, izdvajaće se po svojim inovativnim rešenjima. Kompanija je preduzela sve mere u cilju obezbeđivanja najviših mera udobnosti i bezbednosti. MobilEye Shield+ sistem pomaže vozaču da eliminiše probleme sa mrtvim uglom. Ovaj sistem prepoznaje pešake i bicikliste koji se kreću blizu vozila. Njegova prednost posebno se ogleda tokom skretanja kada preglednost može biti svedena na minimum. Najsavremenija oprema u untrašnjosti između ostalog uključuje i USB portove za punjenje, sistem za informisanje putnika i LED osvetljenje.

![Elektricni Solaris Urbino za Dortmund](/images/blog/elektricni-solaris-za-dortmund/img2.jpg "Elektricni Solaris Urbino za Dortmund")

Ulaganja u vozila javnog prevoza sa nultom emisijom štetnih gasova predstavljaju orijentir u nastojanju da se smanji emisija gasova staklene bašte u gradovima. Novonaručeni Solaris autobusi na električni pogon neće ispuštati nikakve štetne emisije u atmosferu, a štaviše, obezbediće visoku kvalitetnu vožnju zahvaljujući tihom i glatkom radu motora. Solaris baterije visoke energije, sa total kapacitetom preko 600 kWh, puniće se putem pantografa kao i korišćenjem konvencionalne priključne veze.

Klimatizacija prostora u vozilu biće obezbeđena efikasnom i ekološki prihvatljivom klimatizacijom sa CO2 toplotnom pumpom koja koristi spoljnu toplotu kako bi se dostigla odgovarajuća temperatura unutar vozila. Ovo rešenje omogućava da se poveća energetska efikasnost vozila, uvećavajući njegov domet.

Nemačko tržište je drugo po veličini za Solaris kada su u pitanju električni autobusi. Tokom 2021, u Nemačkoj je na ulice izašlo najviše e-autobusa u Evropi. Solaris, kao vodeći proizvođač rešenja sa nultom emisijom za javni prevoz, dao je značajan doprinos ovom razvoju. Preko 250 električnih autobusa Urbino trenutno saobraća po nemačkim gradovima, što čini preko 20% lokalnog tržišta. Sjajni rezultati dosadašnjih saradnji, omogućavaju Solarisu nastavak osvajanja ovog tržišta.

**Izvor: [www.solarisbus.com](https://www.solarisbus.com/)**