---
title: "Solarisi sa pogonom na vodonik za Hamburg"
date: 2023-03-26T00:00:00+06:00
draft: false
# page title background image
bg_image: "images/backgrounds/blog/solaris-keln-background.jpg"
# meta description
description : "Gradski prevoznik *Hamburger Hochbahn* naručio je 5 autobusa na vodonik Solaris Urbino 12. Ova vozila sa nultom emisijom će izaći na ulice Hamburga već drugog kvartala 2024. godine"
# post thumbnail
image: "images/blog/solarisi-na-vodonik-za-hamburg/img1.jpg"
metaImage: "https://www.balkantransport.net/images/blog/solarisi-na-vodonik-za-hamburg/img1.jpg"
# post author
author: "Luka Kalinić"
# taxonomy
categories: ["Autobusi", "Gradski prevoz"]
tags: ["solaris"]
withVideo: "false"
pageUrl: "blog/solarisi-na-vodonik-za-hamburg"
# type
type: "post"
---

Dinamičan razvoj ekonomije vodonika u Evropi postaje sve vidljiviji i sektor javnog prevoza nije izuzetak. Potencijal vodonika kao alternativnog goriva doveo je do sve većeg broja porudžbina autobusa sa pogonom na tu vrstu goriva. U težnji da postignu potrebnu klimatsku neutralnost i posmatrajući pozitivna iskustva drugih operatera koji već primenjuju ova rešenja, evropski gradovi se sve više odlučuju da modernizuju svoje vozne parkove vozilima na vodonik. Hamburg je samo jedan primer ovakvog grada.

Kao deo okvirnog sporazuma, nemački gradski prevoznik *Hamburger Hochbahn* naručio je 5 Solaris autobusa na vodonik (verzija od 12 metara). Vodonične jedinice Solaris Urbino 12 autobusa će se napajati energijom dobijenom iz vodonične gorivne ćelije od 70 kW. Iskustvo Solarisa u razvoju vodonične tehnologije datira još od 2014. godine. Tada je, u Hamburgu, lansiran električni autobus na vodonik - Solaris Urbino 18, sa proširenjem dometa – koji je prevozio putnike na inovativnoj ruti 109.

![Solaris Urbino 12 sa pogonom na vodonik](/images/blog/solarisi-na-vodonik-za-hamburg/img2.jpg "Solaris Urbino 12 sa pogonom na vodonik")

*"Grad budućnosti je prostor prilagođen ljudima i životnoj sredini. Verujemo da savremeni javni prevoz igra ključnu ulogu u održivom razvoju malih i velikih gradova. Ponosni smo što možemo da izvršimo pravi uticaj u ovom pogledu isporukom naših autobusa sa nultom emisijom štetnih gasova."* izjavio je *Javier Irriarte*, *CEO Solaris Bus & Coach-a*.

Pored toga što su ekološki prihvatljivi (jedini nusproizvod hemijske reakcije koja se odvija u vodoničnim gorivnim ćelijama je voda), ovi autobusi sa potpuno nultom emisijom takođe se mogu pohvaliti i izuzetno niskim nivoom buke. Svaki naručeni autobus prevoziće do 70 putnika, uključujući 26 ljudi koji sede. Štaviše, prevoznik se odlučio za zatvorenu vozačevu kabinu kao i konvencionalni raspored vrata u konfiugraciji 2-2-2.

![Solaris Urbino 12 sa pogonom na vodonik](/images/blog/solarisi-na-vodonik-za-hamburg/img3.jpg "Solaris Urbino 12 sa pogonom na vodonik")

*"Tehnologija gorivih ćelija ostaje važna strateška opcija za Hochbahn. Sa pet naručenih vozila, prvi put ćemo moći da koristimo autobuse na vodonik spremne za serijsku proizvodnju u svakodnevnim operacijama. Veoma smo zadovoljni što možemo da sarađujemo sa našim partnerom Solarisom na ovom projektu."* izjavio je *Henrik Falk*, *CEO Hamburger Hochbahn AG-a*

Zajedno sa električnim autobusima i trolejbusima, autobus na vodonik Solaris Urbino 12 čini ključni deo Solarisovog asortimana sa nultom emisijom. U septembru 2022. godine, da bi proširio ponudu svojih vozila sa pogonom na vodonik, Solaris je predstavio i zglobnu verziju svog vodoničnog autobusa, *Solaris Urbino 18 Hydrogen*.

**Izvor: [www.solarisbus.com](https://www.solarisbus.com/)**