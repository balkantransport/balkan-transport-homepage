---
title: "Svetska premijera: Mercedes Benz Tourrider"
date: 2022-03-20T00:00:00+06:00
draft: false
# page title background image
bg_image: "images/backgrounds/blog/mercedes-tourrider-background.png"
# meta description
description : "Tourrider je, po navodima iz Nemačke, posebno skrojen za Severnu Ameriku, i ovo je jedino tržište gde će on biti u zvaničnoj ponudi."
# post thumbnail
image: "images/blog/mercedes-benz-tourrider/img1.png"
metaImage: "https://www.balkantransport.net/images/blog/mercedes-benz-tourrider/img1.png"
# post author
author: "Igor Nikolić"
# taxonomy
categories: ["Autobusi"]
tags: ["Mercedes benz", "Turistički autobusi"]
withVideo: "false"
pageUrl: "blog/mercedes-benz-tourrider"
# type
type: "post"
---

Sredinom meseca marta u Long Biču u Kaliforniji i zvanično je svetlost dana ugledao novi model Mercedes Benza namenjen turističkom segmentu za tržište Severne Amerike. Tourrider je zapravo predstavljen u septembru 2021, međutim ovaj događaj bio je prvi uživo susret svetske javnosti sa ovim modelom.

I pored toga što je svet poslednje 2 godine u velikoj zdravstvenoj krizi, putovanja autobusom se odvijaju i odvijaće se još dugo godina, posebno na velikim udaljenostima u Americi i Kanadi. Upravo ovakvim putovanjima Mercedes je odlučio da ponudi savremenu mogućnost svojim novim modelom.

![Mercedes Benz Tourrider](/images/blog/mercedes-benz-tourrider/img2.png "Mercedes Benz Tourrider")

![Mercedes Benz Tourrider](/images/blog/mercedes-benz-tourrider/img8.png "Mercedes Benz Tourrider")

Tourrider je, po navodima iz Nemačke, posebno skrojen za Severnu Ameriku, i ovo je jedino tržište gde će on biti u zvaničnoj ponudi. Kao i većina Mercedesovih proizvoda, elementi za ovog lepotana proizvode se širom sveta, a sam Tourrider je sinonim luksuza.

Mercedes nudi dve mogućnosti ovog modela, Biznis i Premium. Reč je o modelima koji su izrađeni na istoj osnovi, ali sa značajnim razlikama, da bi se kotirali kao različiti modeli.

![Mercedes Benz Tourrider](/images/blog/mercedes-benz-tourrider/img10.png "Mercedes Benz Tourrider")

Tourrider je troosovinski visokoturistički autobus od 13,72 m na 3 osovine. Opremljen je mnoštvom praktičnih funkcija za putnike i vozače, uključujući USB utičnice ispod svakog para sedišta, utičnicama od 100 V i kamerama od 360°.

Kako navode iz Mercedesa novi Tourrider je „prvi autobus dostupan sa jedinstvenim Active Brake Assist 5 sistemom za hitno kočenje“ sa detekcijom pešaka. Ovo je prvi put da se takvom sistemu poverava da pokreće automatizovane akcije zaustavljanja u slučaju nužde kada detektuje i nepokretne objekte i ljude u pokretu, a vozač ne reaguje.
Autobus pokreće motor dostupan samo u Severnoj Americi, moćni 12,8-litarski redni Euro 6 motor iz porodice OM 471. Povezan sa Allison automatskim menjačem sa pretvaračem obrtnog momenta. Agregat karakteriše jačina od 450 KS i 2.300 Nm obrtnog momenta.

### Tourrider Business
Kao što je rečeno, Tourrider dolazi u dve verzije i sa dve opcije kokpita. Početni nivo, ako se tako može smatrati, zove se Biznis i dizajniran je za ljude sa „sofisticiranim očekivanjima“.

Spolja, ovaj dolazi sa pojedinačnim prednjim farovima na jednom nivou napred, i crnim reljefastim poklopcem u obliku slova V pozadi, reč je o dizajnu koji bi trebalo da bude simbol oblika „ranih američkih automobila“. Mercedes je unutrašnjost opremio Star Eco sedištima.

### Tourrider Premium 

Vrhunski Premium model „ispunjava sva očekivanja kupaca prve klase“, pružajući im putnički prostor koji je viši za 6 cm u odnosu na onaj iz Business modela. Putnicima će na raspolaganju biti Travel Star Ekstra sedišta, radi se o najluksuznijim sedištima za autobuse u Mercedes-Benzu.

![Mercedes Benz Tourrider](/images/blog/mercedes-benz-tourrider/img3.png "Mercedes Benz Tourrider")

![Mercedes Benz Tourrider](/images/blog/mercedes-benz-tourrider/img4.png "Mercedes Benz Tourrider")

![Mercedes Benz Tourrider](/images/blog/mercedes-benz-tourrider/img5.jpg "Mercedes Benz Tourrider")

![Mercedes Benz Tourrider](/images/blog/mercedes-benz-tourrider/img6.png "Mercedes Benz Tourrider")

![Mercedes Benz Tourrider](/images/blog/mercedes-benz-tourrider/img7.png "Mercedes Benz Tourrider")

Spolja se može videti ista hromirana rešetka sa centralno postavljenom zvezdom kao i na Businessu, samo što je prednji deo sada opremljen LED integrisanim farovima.
Kao dodatak sjaju, ova verzija Tourridera može biti opremljena staklenim krovom Top Ski Panorama, pretvarajući oplemenjivajući putnički prostor dodatnom dimenzijom putovanja.
Kao što smo i navikli od Mercedesa, bez obzira na verziju za koju se kupac opredeli, na raspolaganju će im biti mnoštvo opcionih dodataka, od presvlake za sedišta do dodavanja dva prostora za invalidska kolica.

![Mercedes Benz Tourrider](/images/blog/mercedes-benz-tourrider/img11.png "Mercedes Benz Tourrider")

**Izvor: [www.autoevolution.com](https://www.autoevolution.com/), [www.bussmagasinet.se](www.bussmagasinet.se)**\
**Foto: bussmagasinet, Daimler Media**