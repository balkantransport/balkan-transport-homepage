---
title: Janjušević Priboj
# title: "O nama"
draft: false
# page title background image
bg_image: "images/events/vdl_berkhof_dve_uspesne_decenije_u_Srbiji/janjusevic/janjusevic-background.jpg"
# about image
image: "images/events/vdl_berkhof_dve_uspesne_decenije_u_Srbiji/janjusevic/img1.jpg"
# meta description
description : "Kompanija Autoprevoz Janjušević jedan je od 7 ponosnih partnera koji učestvuju u projektu VDL Berkhof: Dve uspešne decenije na domaćem tržištu, u realizaciji Balkan Transporta u saradnji sa VDL Bus & Coach Serbia."
type: "project/vdl-berkhof-dve-uspesne-decenije-na-domacem-trzistu/vdl-janjusevic"
---

## Autoprevoz Janjušević Priboj

Kompanija Autoprevoz Janjušević osnovana je 2005. godine sa sedištem u Priboju. Od svog osnivanja, vozni park kompanije temeljio se na vozilima uglavnom domaćih proizvođača. Primarna delatnost kompanije po osnivanju bila je linijski prevoz putnika na lokalnim linijama u opštini, kao i na međugradskim linijama u cilju povezivanja Priboja sa drugim gradovima.

Kompanija Janjušević danas predstavlja savremenu kompaniju sa oko 100 voznih jedinica u svom voznom parku, gde najveću zastupljenost imaju modeli proizvođača VDL. Kada je reč o realizaciji prevoza, poslovanje se zasniva na linijskom, vanlinijskom i posebnom linijskom prevozu putnika. Pored tržišta u matičnom gradu Priboju, kompanija Janjušević poseduje poslovnu jedinicu u Kragujevcu. Na teritoriji ovog grada iz Šumadije, kompanija Janjušević posluje na lokalnim i međugradskim linijama. Uz Priboj i Kragujevac,  Novi Sad, Zlatibor, Beograd i Zrenjanin su samo neka od mesta u mreži linija ovog prevoznika, na čijem se proširenju konstantno radi. 

Vozni park kompanije danas broji oko 40 primeraka VDL Berkhof modela, što čini preko 40% voznog parka ove kompanije. Kada je reč o iskustvu sa VDL modelima, u kompaniji naglašavaju pouzdanost, ekonomičnost i jednostavnost prilikom održavanja. Shodno dosadašnjem iskustvu, iz kompanije Janjušević imamo 
najave i u vezi nastavka obnavljanja voznog parka VDL modelima.

Autoprevoz Janjušević u našem projektu učestvuje sa dva primerka modela Axial 70 treće generacije.

Nadležnima i predstavnicima kompanije se zahvaljujemo na izdvojenom vremenu, gostoprimstvu i prepoznavanju potencijala našeg projekta. 

