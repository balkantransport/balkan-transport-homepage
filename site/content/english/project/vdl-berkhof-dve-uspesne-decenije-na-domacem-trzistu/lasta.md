---
title: Lasta Beograd
# title: "O nama"
draft: false
# page title background image
bg_image: "images/events/vdl_berkhof_dve_uspesne_decenije_u_Srbiji/lasta/lasta-background.jpg"
# about image
image: "images/events/vdl_berkhof_dve_uspesne_decenije_u_Srbiji/lasta/img1.jpg"
# meta description
description : "Kompanija Lasta jedan je od 7 ponosnih partnera koji učestvuju u projektu VDL Berkhof: Dve uspešne decenije na domaćem tržištu, u realizaciji Balkan Transporta u saradnji sa VDL Bus & Coach Serbia."
type: "project/vdl-berkhof-dve-uspesne-decenije-na-domacem-trzistu/vdl-lasta"
---

## Saobraćajno Preduzeće Lasta Beograd

Saobraćajno preduzeće Lasta iz Beograda je najveća kompanija koja je partner našeg projekta. Kompanija Lasta osnovana je 1. aprila 1947. godine. Tokom dugog niza godina ovo preduzeće postiže zapažene rezultate i ističe se kao jedna od glavnih kompanija u linijskom prevozu putnika. Prevazilazeći svoje ciljeve, kompanija postaje lider drumskog saobraćaja, i taj sinonim održava i dan danas. Poslovanje Laste kroz vreme, vezuje se za mnoštvo tehničko-tehnoloških dostignuća, inovacija i standarda, koje je ova kompanija postavila na našem tržištu.

Na neke od prvih međunarodnih linija iz Jugoslavije ka Trstu i Istanbulu kreću upravo Lastini autobusi. Kasnije u Lastinu mrežu bivaju uključene i destinacije poput Beča, Minhena i Pariza. Lasta obavlja gradski, prigradski, međugradski i međunarodni linijski saobraćaj. Pored redovnog linijskog, kompanija obavlja i vanlinijski prevoz putnika. Na ovaj način Lasta u mnogome doprinosi radu raznim organizacijama, udruženjima, domaćim i svetskim događajima.

Početkom 21. veka Lasta započinje saradnju sa VDL-om, i nabavlja 10 vozila marke VDL Berkhof Axial. Na ovaj način, kompanija Lasta postaje pionir priče VDL Berkhofa na našem tržištu. Pored novih vozila, predstavljen je i novi vizuelni identitet. Kombinacija ove dve novine postiže izvanredne rezultate, što dovodi do nastavka saradnje ovih dveju kompanija. Tokom 10 godina modela VDL Berkhof Axial, kompaniji je isporučeno preko 200 većinom novih i polovnih modela u izvedbama Axial 50 12 i 12.9 m, Axial 70 12 i 12.9 m i Axial 100. Ukupno dve generacije ovog modela u Lasti, vremenom počinju da bivaju sinonim za samo preduzeće, a ova vozila bez ikakvih poteškoća prelaze velike kilometraže bez krupnijih intervencija. Zahvaljujući pionirskom položaju i uspešnoj saradnji VDL-a i Laste, u voznom parku kompanije našle su se razne izvedbe VDL Berkhofa.

Nakon kraja perioda Berkhofa, Lasta nastavlja obnavljati svoj vozni park novim VDL modelima Futura, Synergy i Futura FDD2 u spratnoj izvedbi. Važno je istaći da su vozila proizvođača VDL i danas u turističkom delu flote kompanije Lasta.

Kompanija Lasta u našem projektu učestvuje sa pet vozila, koji predstavljaju obe generacije, kao i raznovrsnost izvedbi i opreme ovih modela u kompaniji Lasta.

Nadležnima iz kompanije se zahvaljujemo na izdvojenom vremenu, gostoprimstvu i prepoznavanju potencijala našeg projekta.