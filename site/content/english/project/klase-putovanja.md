---
title: "Klase putovanja"
# Schedule page publish date
publishDate: "2022-07-17T00:00:00+06:00"
# post save as draft
draft: false
# page title background image
bg_image: "images/backgrounds/page-title.jpg"
# meta description
description : "U cilju unapređenja, popularizacije, omasovljenja i standardizacije autobuskog prevoza putnika, Balkan Transport definiše tri osnovne klase putovanja za turistička vozila."
# Event image
image: "images/events/klase-putovanja/img1.jpeg"
# type
withVideo: "true"
videoUrl: "https://www.youtube.com/embed/HwAzcuTXCXA"
type: "project/klase-putovanja"
---

U cilju unapređenja, popularizacije, omasovljenja i standardizacije autobuskog prevoza putnika, Balkan Transport definiše tri osnovne klase putovanja za turistička vozila. U zavisnosti od klase, one definišu nivo udobnosti i sadržaj koji putnici mogu dobiti prilikom prevoza kategorizovanim vozilima. Nakon dugog perioda usaglašavanja sa situacijom na tržištu i definisanja, klase su u svoj krajnji oblik dobile u julu 2022. godine. Prvi ponosni partner našeg tima koji je svoja vozila usaglasio sa našim klasama putovanja je kompanija Presto iz Beograda.

### High Class – kategorizacija 4*

High Class podrazumeva vozila koja omogućavaju adekvatnu udobnost za osnovna i nezahtevna turistička putovanja. Ova klasa obuhvata vozila koja svojom opremom omogućavaju putnicima udobnu vožnju na kraćim distancama. Vozila iz High Class-e kategorizovana su sa 4*. Putnicima su na raspolaganju turistička sedišta sa mogućnošću dodatne opreme u vidu držača za noge i sklopivih stočića. High Class vozila poseduju audio i video opremu i savremene sisteme hlađenja i grejanja.
‌‌ ‌‌ ‌‌ ‌‌ ‌‌  ‌‌

#### High Class:

- Turistička sedišta (sa mogućnošću dodatne opreme)
- Savremeni sistem grejanja i hlađenja

‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌  ‌‌
![High Class](/images/blog/bt-projekat-klase-putovanja/highClass.jpeg "High Class")

---

### Top Class – kategorizacija 4+*

Top Class podrazumeva vozila koja u skladu sa svojom opremom putnicima omogućavaju udobnost za sve tipove turističkih putovanja i za najdalje distance. Vozila iz Top Class-e putnicima omogućavaju nesmetan i udoban boravak u njima i za putovanja od nekoliko dana u kontinuitetu. Vozila iz Top Class-e kategorizovana su sa 4+*. Putnicima su na raspolaganju turistička sedišta sa držačima za noge i sklopivim stočićima, savremena audio i video oprema, savremena oprema za grejanje i hlađenje, kao i toalet i kafe aparat. Top Class vozila mogu posedovati i USB/220V utičnice, mini kuhinju i wi-fi konekciju.

#### Top Class:

- Turistička sedišta sa sklopivim stočićima i držačima za noge
- Savremeni sistem grejanja i hlađenja
- Toalet
- Kafe aparat

‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌  ‌‌
![Top Class](/images/blog/bt-projekat-klase-putovanja/topClass.jpeg "Top Class")

---

### Royal Class – kategorizacija 5*

Royal Class podrazumeva vozila koja putnicima pružaju veći stepen komfora i udobnosti. Ovaj nivo udobnosti prvenstveno biva omogućen većim prostorom između sedišta, a u nekim vozilima i dodatnim stepenom udobnosti sedišta u vidu dodataka za glavu i sl. Vozila Royal Class-e poseduju visok nivo opreme: toalet, kafe aparat i/ili mini kuhinju, USB/220V utičnice i wi-fi konekciju. Putovanjem vozilima iz Royal Class-e putnicima je obezbeđen visok nivo udobnosti i za najduža putovanja.

#### Royal Class:

- Turistička sedišta sa sklopivim stočićima i držačima za noge
- Savremeni sistem grejanja i hlađenja
- Toalet
- Kafe aparat/mini kuhinja
- USB/220V utičnice
- Wi-fi konekcija
- Veći razmak između sedišta

‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌ ‌‌  ‌‌
![Royal Class](/images/blog/bt-projekat-klase-putovanja/royalClass.jpeg "Royal Class")