---
title: "O nama"
draft: false
# page title background image
bg_image: "images/backgrounds/page-title.jpg"
# about image
image: "images/about/about-page.jpg"
# meta description
description : "(Svojim aktivnostima konstantno utičemo na uslove odvijanja prevoza putnika, a) Pod sloganom #travelonbusway aktivno promovišemo i popularizujemo prevoz putnika autobusima."
---

## Ko smo mi?

Sajt i forum Balkan Transport osnovani su 15. avgusta 2012. godine. Ideja tadašnjeg početka bila je okupljanje ljubitelja svih vrsta transporta, sa mogućnošću apsolutne slobode govora i formiranje jedne vrste internet društva. Uz navedeno, integralni deo je predstavljao i sajt informativnog karaktera, gde su bila predstavljana nova vozila na našem tržištu, ali i vesti iz sveta saobraćaja i transporta. 

Nakon više hakerskih napada, forum je ugašen, dok je sajt opstao. Za 9 godina postojanja, a da bi postao ono što je danas, Balkan Transport je pretrpeo veliki broj transformacija.

Od 2019. godine, Balkan Transport prerasta u kompaniju koja kao svoju osnovnu delatnost ima pružanje ostalih usluga u saobraćaju. 
Danas, Balkan Transport čine tri aktivna člana. Reč je o trojici entuzijasta koji uslugu prevoza putnika vide znatno kompleksnije i sa dosta mogućnosti za napretkom u odnosu na to kakva je ona danas. Svojim stavovima i delovanjem, aktivno učestvuju u izgradnji imidža autobuskog prevoza na našem tržištu. 

Osnovni cilj Balkan Transporta je konstantno unapređenje i standardizacija, a kao rezultat toga i omasovljenje prevoza putnika autobusima. 

